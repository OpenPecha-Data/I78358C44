༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD83963
ImageGroup:
ISBN:
11PD83979
9787540934729
LCCN:
n/a
9787540934729
Title:
བདེ་སྨོན་ཕྱོགས་བསྒྲིགས་
|bde smon phyogs bsgrigs
Author:
ཀརྨ་ཆགས་མེད
karma chags med
v. 1. rtsa gzhung skor v. 2. 'grel ba'i skor
Descriptor:
Original Publication:
Place:
n/a;n/a
Publisher:
khreng tu'u
si khrin dpe skrun tshogs pal si khon my rigs dpe skran khang
2007
Date:
Volume:
NI
Total Volumes:
TBRC Pages:
Introductory Pages:
Text Pages:
Scanning Information:
na
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 2009



༄༅། །བདེ་སྨོན་ཕྱོགས་བསྒྲིགས།
རྩ་གཞུང་སྐོར།
，
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



TBRC
Catalog no.. WIP.D8.3963-
Scanned at ...
Outlined by.



。་
༄༅།།བདེ་སྨོན་ཕྱོགས་བསྒྲིགས།
རྩ་གཞུང་སྐོར།
སྟོད་ཆ།
Jང་
s



图书在版编目(CIP)数据
祝词集:藏文/噶玛恰美等著,一成都:四川民族出版社,
2007.6
ISBN 978-7-5409-3472-9
I. 祝...II. 噶... III. 古典诗歌一作品集一中国一藏语
IV. 1222
中国版本图书馆CIP数据核字(2007) 第089433号
祝词集(上)
噶玛治美和那喇曲珠等著
责任编辑:扎西
封面设计:扎西白玛次成
技术设计:扎西
出版发行:四川出版集团四川民族出版社(成都市三洞桥路12号)
印刷:四川嘉创印务有限责任公司。
成品尺寸:140mm X203mm
印张:25
数:300千
次:2007年6月第二版
次:2007年6月第一次印刷
印 数 :8001~12000 册
号:ISBN 978-7-5409-3472-9
定 价 :(1~2册)38.00 元
印字版印印书定



མགོན་པོ་འོད་དཔག་མེད།



དཔེ་སྐྲུན་གསལ་བཤད།
བོད་
རང་རེའི་མེས་པོའི་ཤུལ་བཞག་གི་རིག་གཞུང་ནི་ཟད་མཐའ་
བྲལ་བའི་གཏེར་མཛོད་ལྟ་བུ་ཞིག་ཡིན་པ་སྨོས་མ་དགོས་མོད། དེའི་
ཁྲོད་དུ་གཏོགས་པའི་བདེ་ཆེན་ཞིང་གི་སྨོན་ལམ་མཁས་གྲུབ་ཀརྨ་་་
ཆགས་མེད་ཀྱིས་མཛད་པའི་རྩ་གཞུང་ལ། རྗེས་སུ་བྱོན་པའི་གྲུབ་
མཐའ་རིས་མེད་ཀྱི་སྐྱེས་ཆེན་དམ་པ་གླག་བླ་མ་ཆོས་འགྲུབ་དང་།
འཇམ་དབྱངས་མཁྱེན་བརྩེ། འཇུ་མི་ཕམ། རྗེ་ཙོང་ཁ་པ། ཀུན་
མཁྱེན་དོལ་བོ་པ། རྡོ་གྲུབ་འཇིགས་མེད་བསྟན་ཉི། བོད་སྤྲུལ་མདོ་
སྔགས་བསྟན་པའི་ཉི་མ་སོགས་མཁས་གྲུབ་རིམ་བྱོན་གྱིས་བདེ་ཆེན་
ཞིང་སྨོན་དང་དེའི་འགྲེལ་མཆན་རྒྱས་བསྡུས་འདིར་འཁོད་ཡོད་་་་
མེད་གང་རུང་པོད་བཅུ་ཕྲག་ལྷག་ལ་ལོངས་པ་མཛད་ཡོད། དེང་ ་ ་
འདིར་བདེ་སྨོན་ཕྱོགས་བསྒྲིགས་སྟོད་ཆ་རྩ་བའི་སྐོར་དང༌། སྨད་ཆ་
འགྲེལ་བའི་སྐོར་ཞེས་པ་འདི་ནི། མཆོག་སྤྲུལ་རིན་པོ་ཆེ་ཐུབ་་་་་་་
བསྟན་ཉི་མ་དང་། མཆོག་སྤྲུལ་རིན་པོ་ཆེ་འཆི་མེད་རྡོ་རྗེ། མཁན་
རིན་པོ་ཆེ་ཁྲོ་རུ་ཚེ་རྣམ་སོགས་ཀྱིས་ཐུགས་ཁུར་རོགས་རམ་གནང་་་
བ་དང༌། རྭ་སྐོར་བདེ་སྨོན་བླ་མ་སྒྲོལ་མ་ཚེ་རིང་མཆོག་གིས་མདོ་



ཁམས༑ རྒྱ་གར། བལ་བོ་སོགས་ཡུལ་གྲུ་སོ་སོ་ནས་ལོ་ངོ་བཅུ་ཕྲག་
ལྷག་གི་རིང་ལ་གཞན་ཕན་གྱི་ཐུགས་བསྐྱེད་རྒྱ་ཆེན་པོས་འཚོལ་སྡུད་
མཛད་པ་ཡིན་ལ། འདིར་རང་རེ་དཔེ་སྐྲུན་ཁང་གིས་ཆེད་དུ་རྩོམ་
སྒྲིག་བྱས་ནས་ཀློག་པ་པོ་རྣམས་ཀྱི་སྤྱན་ལམ་དུ་ཕུལ་བ་ལགས།
དེས་ན་རང་ཅག་ཀློག་པ་པོ་ཀུན་གྱིས་ཁོང་རྣམ་པ་ལ་སོར་བཅུའི་་་་
པདྨོ་སྤྱི་བོར་བཀོད་ནས་བཀའ་དྲིན་ཆེ་སྙིང་ཐག་པ་ནས་ཞུ་བར་་་་་
འོས་སོ། ། འོ ག་ མ་བར་དང་ །
འདིར་བསྒྲིགས་པའི་རྩ་གཞུང་སྐོར་ལ་འོད་མདོ་དང་ཞིང་མདོ་་
སོགས་མདོ་རྒྱུད་བསྟན་བཅོས་དུ་མ་ལས་བྱུང་བའི་བདེ་ཆེན་ཞིང་་་་
སྨོན་གྱི་ཆར་གཏོགས་ཆོས་ཚན་དྲུག་ཅུ་རེ་དྲུག་དང་། འགྲེལ་གཞུང་
སྐོར་ལ་གླག་བླ་ཆོས་འགྲུབ་ཀྱི་བདེ་སྨོན་འགྲེལ་བ་སོགས་འགྲེལ་བ་་་
ཆེ་ཆུང་ཁག་ལྔ། དཔལ་སྤྲུལ་རིན་པོ་ཆེས་མཛད་པའི་ཆགས་མེད་
བདེ་སྨོན་ཀྱི་ས་བཅད། རྗེའི་བདེ་སྨོན་ས་བཅད་བཅས་འཁོད་ཡོད།
གཞན་ཡང་འདིར་མ་འཁོད་པའི་བདེ་སྨོན་འགྲེལ་བ་ཡང་ཆེས་མང་
པོ་ཡོད་པ་མ་ཟད། དེའི་ནང་དུ་བོན་པོའི་བདེ་སྨོན་རྩ་འགྲེལ་ཡང་
ཁ་ཤས་ཡོད་པ་འདིར་འཁོད་ཐབས་མ་ལྡན། བརྩམས་གཞུང་འདི་
ནི་བོད་ཀྱི་ནང་དོན་རིག་པ་ལས་འཕྲོས་པའི་ཆོས་ལུགས་དང་ལོ་་་་
རྒྱུས། རྩོམ་རིག་བཅས་དང་ལྷག་པར་དུ་ཤིས་བརྗོད་དང་སྨོན་ཚིག་



གི་ཉམས་འདོན་ཚུལ་བཅས་ལ་རིན་ཐང་གཞལ་དུ་མེད་པ་ཞིག་སྟེ།
དེའི་ཐད་ལ་ཞིབ་འཇུག་བྱེད་པའི་མཁྱེན་སྤྱན་ཡངས་པ་དག་ལ་མཁོ་
སྤྱད་རྒྱ་ཆེན་པོ་ཡོད་པར་ངེས་སོ། །
དེབ་འདི་གཉིས་ཀྱི་སྒྲིག་སྟངས་ནི། རྩ་གཞུང་སྐོར་སྟོད་ཆ་
དང་། འགྲེལ་བའི་སྐོར་སྨད་ཆ་བྱས་ནས་དེབ་སྟོད་སྨད་གཉིས་
བསྒྲིགས་ཡོད། འདིར་དཀར་ཆག་སྒྲིག་སྟངས་ལ་ཞིབ་གསལ་མ་
བྱུང་བ་དང་། རྩོམ་པ་པོ་དག་གི་གོ་རིམ་འཆོལ་བར་སོང་བ། ཞུས་
དག་ལེགས་ཆ་ཐོན་མེད་པ་སོགས་ནོར་འཁྲུལ་ཆད་ལྷག་ཅི་རིགས་་་
ཡོད་སྲིད་པས། མཁྱེན་སྤྱན་ལྡན་པའི་གཟིགས་པ་པོ་དག་གི་སྤྱན་
སྔར་སྙིང་ནས་འཆགས་པར་གསོལ་བས། དགོངས་འཆར་ལྷུག་སྩོལ་
གནང་བར་བཀའ་དྲིན་ཆེ་ཞུ་ཞུ། །
སྒྲིག་པ་པོས།
བ་བ་ན་བ་ལས་
དཔག་མེད་དེ་བས་



ਹੈ' 2
ਦਾਖ਼ਲਸ ਨੇ ਲਨਰ ਮਾਲ ਪਲ ਲਈ .
ਨਾ ਗਈਲ ਈ ਲਾ ਸਕਦੇ ਸਨ ।
ਸੋ
ਕਰਨ ਤਾਈ ਨਾ ਆਇਆ
ਗੁਣ ਸਨ ਇਸ ਨੂੰ ਨਰਲ
ਪਰ
17 ਨੂੰ ਇਕ
ਹੋਰ
ਸ ਸ ਸ ਸ ਸੁਨੇ ਪਾਈਪਾਨ ਨੂੰ ਸਫਲੋਂ ਨਾਮ
ਇਸ ਨੂੰ 'ਸਰ'
ਸਨ ਪਰ ਮਨ ਸਰ ਜਮਾਨ
ਬ
rਉਨਾ ਸਾਰਨ ਨੂੰ ਲੈ
ਵਾਰ ਚ ਸ ਸ ਸ ਸ ਸ ਸ ਸ ਸ ਸ ਸ ਸ
B %
ਧ



བ་བཅས།
བ།)
འདས་པའི་ཁ་ན་མང་ཡང་།
དཀར ཆག་ ་ ་
པོའི་མདོ།
༡ འཕགས་པ་འོད་དཔག་མེད་ཀྱི་བཀོད་པ་ཞེས་བྱ་བ་ཐེག་པ་
ཆེན་པོའི་མདོ།
... (3)
༢ འཕགས་པ་བདེ་བ་ཅན་གྱི་བཀོད་པ་ཞེས་བྱ་བ་ཐེག་པ་ཆེན་
..….….…...(116)
༣ སྣང་བ་མཐའ་ཡས་ཀྱི་གཟུངས་སྔགས།( གཟུངས་འདུས་ཨེ་
ལས)
............(130)
༤ བདེ་ལྡན་སྙིང་པོ།( རྒྱུད་འབུམ་ལས) .….………….………...………..(131)
༥ འཆི་མེད་རྔ་སྒྲ་ལས་བྱུང་བའི་བདེ་སྨོན།( བཀའ་འགྱུར) .....(132)
༦ པདྨ་དཀར་པོའི་ལེའུ་ཉེར་བཞི་པ་ལས་གསུངས་པའི་བདེ་
སྨོན༑ ….……….….
..……………….……..(133)
༧ ཡོངས་སུ་བསྔོ་བའི་རྒྱལ་པོ་ཆེན་པོ་ལས་བྱུང་བའི་བདེ་ ་
..………….……………………………..…...(133)
༨ ཐུགས་རྗེ་ཆེན་པོ་འགྲོ་བ་ཀུན་སྒྲོལ་གྱི་བདེ་སྨོན།.…..…..……..(134)
༩ འོད་དཔག་མེད་པའི་བསྒོམ་བཟླས།(དཀོན་བརྩེགས་ལས) (134)
༡༠ བདེ་ཆེན་ཞིང་བཀོད་ཞེས་བྱ་བ་ཐེག་པ་ཆེན་པོའི་མདོ་ །
( བསྡུས་པ། …………….…….………………………………………….……...…….. (135)



- (137）
...(155)
༡༡ བདེ་ལྡན་བཀོད་པའི་མདོ་དོན་ཇི་བཞིན་པའི་སྨོན་ལམ་ཐར་
བའི་སྒོ་འབྱེད། ..…….……
༡༢ འདི་ནས་ཉིང་མཚམས་སྦྱོར་ཞེས་པའི་བདེ་སྨོན།…... (146）
༡༣ བཟང་སྤྱོད་ལས་གསུངས་པའི་བདེ་སྨོན།.….….......... (147)
༡༤ འཕགས་པ་ཀླུ་སྒྲུབ་ཀྱིས་མཛད་པའི་བདེ་སྨོན། .………..(147)
༡༥ ཡེ་ཤེས་མཚོ་རྒྱལ་གྱི་བདེ་སྨོན།( སྟག་ཤམ་རྡོ་རྗེའི་གཏེར་མ) ...(151)
༡༦ ཀདམ་པ་བདེ་གཤེགས་ཀྱི་བདེ་སྨོན། -
༡༧ མ་ཏྲ་སྙིང་ཐིག་ལས་གསུངས་པའི་བདེ་སྨོན། （གུ་རུ་མི་ཏྲ་ཛཱ་
……...…………..(158)
༡༨ དགོངས་འདུས་བདེ་སྨོན། .....….…....... .(161)
༡༩ སྐྱོབ་པ་རིན་པོ་ཆེའི་བདེ་སྨོན། ..………………..… ……….(165)
༢༠ དོལ་པོ་ཤེས་རབ་རྒྱལ་མཚན་གྱི་བདེ་སྨོན།( ༡) ......(166）
༢༡ དོལ་པོ་ཤེས་རབ་རྒྱལ་མཚན་གྱི་བདེ་བསྟོད།(༢） -..(170)
༢༢ རིག་འཛིན་རྒོད་ལྡེམ་གྱི་བདེ་སྨོན། ...…………………….. (175)
༢༣ རྗེ་རིན་པོ་ཆེའི་བདེ་སྨོན། །
..…..…..(177)
༢༤ ཀརྨ་པ་དེ་བཞིན་གཤེགས་པའི་བདེ་སྨོན། .………….….….(185）
༢༥ རཏྣ་གླིང་བའི་བདེ་སྨོན། ..….….…....….
………….….…………………………. (191)
༢༦ གོ་རམས་བསོད་ནམས་སེང་གེའི་བདེ་སྨོན།…….…………….…….(197)
༢



༢༧ འབྲུག་པདྨ་དཀར་པོའི་བདེ་སྨོན།……….…….…………….(200)
༢༨ པཎ་ཆེན་བློ་བཟང་ཆོས་རྒྱན་གྱི་བདེ་སྨོན། …….…..(204)
༢༩ ཏཱ་ར་ནཱ་ཐའི་བདེ་སྨོན། …………….…..……………………….…..……….……(204)
༣༠ ཞྭ་དམར་ཆོས་ཀྱི་དབང་ཕྱུག་གི་བདེ་སྨོན། (206）
༣༡ གནམ་ཆོས་མི་འགྱུར་རྡོ་རྗེའི་བདེ་སྨོན།(༡) - (207)
༣༢ གནམ་ཆོས་བདེ་སྨོན།(༢) .………………………………….……………. (207)
༣༣ གནམ་ཆོས་བདེ་སྨོན།( ༣)..………………………..…….………...………………………...(208)
༣༤ ཆགས་མེད་ཨ་ཆོས་བཅུ་གསུམ། .……….….….…..….………………….(209)
༣༥ མཁས་གྲུབ་རཱ་ག་ཨ་སྱས་གྱི་བདེ་སྨོན།( ༡) ………….(262)
༣༧ ཆགས་མེད་བདེ་སྨོན་བསྡུས་པ།(༣）.…..…………………(279）
༣༨ ཆགས་མེད་བདེ་སྨོན་བསྡུས་པ།(༤) .….…..……….……………(282)
༣༩ གཏེར་སྟོན་བདུད་འདུལ་རྡོ་རྗེའི་བདེ་སྨོན།………….…..（284）
༤༠ སྟག་ཤམ་ནུས་ལྡན་རྡོ་རྗེའི་བདེ་སྨོན། .…..….….……………..(285）
༤༡ ཀརྨ་པ་བདུད་འདུལ་རྡོ་རྗེའི་བདེ་སྨོན། ………………………..…..(290)
༤༢ འཇིགས་མེད་གླིང་བའི་བདེ་སྨོན།………………………………..…(291)
༤༣ སི་ཏུ་པདྨ་ཉིན་བྱེད་དབང་པོའི་བདེ་སྨོན། ………………(295)
༤༤ འཇམ་དབྱངས་མཁྱེན་བརྩེའི་བདེ་སྨོན། ……………………………（296)



(305)
༤༥ མཆོག་གྱུར་བདེ་ཆེན་གླིང་བའི་བདེ་སྨོན། …………………(300)
༤༦ འཇུ་མི་ཕམ་གྱི་བདེ་སྨོན། ..………………………………………….……… (303)
༤༧ འཇིགས་མེད་བསྟན་ཉིའི་བདེ་སྨོན།……….………………………. (305)
༤༨ ཀཿཐོག་སི་ཏུ་ཆོས་ཀྱི་རྒྱ་མཚོའི་བདེ་སྨོན།…….…..……………. (308)
༤༩ གླག་བླ་ཆོས་འགྲུབ་ཀྱི་བདེ་སྨོན། ………….……………………………..(309)
༥༠ ཞེ་ཆེན་རྒྱལ་ཚབ་ཀྱི་བདེ་སྨོན། ………………………………..(311)
༥༡ ཆེ་ཡོལ་རིག་འཛིན་ཆེན་པོའི་བདེ་སྨོན། .…………….…………(312)
༥༢ རྐོང་གཏེར་བའི་བདེ་སྨོན། ……………………………………….(312)
༥༣ ཀུན་བཟང་གཞན་ཕན་གྱི་བདེ་སྨོན། …………………………….（315）
༥༤ ཁྲག་འཐུང་བདུད་འཇོམས་རྡོ་རྗེའི་བདེ་སྨོན། ………...(316)
༥༥ ལྕགས་ཀོང་རྡོ་རྗེའི་དགྲ་འདུལ་ལམ་དགེ་གཏེར་
བདེ་སྨོན། …..
༥༦ འཇམ་དབྱངས་མཁྱེན་བརྩེ་ཆོས་ཀྱི་བློ་གྲོས་ཀྱི་བདེ་
སྨོན༑ ………..
..………...........……(318)
༥༧ འཇིགས་བྲལ་ཡེ་ཤེས་རྡོ་རྗེའི་བདེ་སྨོན། ..…..….….…..….…..(319)
༥༨ རྫ་ཕུ་ཁུང་སྤྲུལ་སྐུ་པདྨ་བདེ་ཆེན་གྱི་བདེ་སྨོན།………………. (820)
༥༩ བདེ་སྨོན་བདེ་ཆེན་ལམ་སྟོན། (རྫོགས་ཆེན་སྤྲུལ་སྐུ་སྐལ་བཟང)(321)
༦༠ དཔའ་བོ་ལས་རབ་རྩལ་གྱི་བདེ་སྨོན། (བླ་མ་པདྨ་གཏུམ་པོ།) (322)
..…....…... (317）



༦༡ སངས་རྒྱས་འོད་དཔག་མེད་ཀྱི་མཚན་བརྗོད་ཚུལ། .....(324)
༦༢ ཚབ་ཚ་སྒྲུབ་རྒན་བསྟན་པ་རབ་རྒྱས་ཀྱི་བདེ་སྨོན། ....(325）
༦༣ གྲྭ་ལག་བྱང་ཆུབ་རྡོ་རྗེའི་བདེ་སྨོན།( ༡) .……………….……………..(325)
༦༤ གྲྭ་ལག་བྱང་ཆུབ་རྡོ་རྗེའི་བདེ་སྨོན།(༢）……………….(336 }
༦༥ བདེ་སྨོན་བསླུ་མེད་མ།།
༦༦ རྡོ་རྗེ་བདེ་ཆེན་གླིང་བའི་བདེ་སྨོན། .
..(34)
（347)



32.
ਨੇ ਉਸ
ਈ
ਸ ਸ ਸ ਸ
)
ਨੂੰ ਵੀ ਰੋਕਨ ਕ ਹੈ ਕਿ ਕਈ
ਹਰੇਕ ਕਾਰ ਕਰ



བོད་དུ་གདན་ས་འོད་དཔ ག ་
ས་དེ་
ན་
༄༅། །འཕགས་པ་འོད་དཔག་མེད་ཀྱི་བཀོད་པ་
ཞེས་བྱ་བ་ཐེག་པ་ཆེན་པོའི་
བ་མདོ་བཞུགས་སོ། །
དང་། པ་སངས་
ད་ནངས་པ་
འབའ་ང
ལ་
1:|:
ས ་
པ་དང་
བ་མང་
དང་། དུག་ན། དད་པ་དང་།
1:|: ། ་ལ་
སད་པ་ལ་ ཡབ་
ང་པ་ཤེད ་མ །
ད་པ་གང་



.
ਇਸ ਵਾਰ 2
ਸੰਨ ਯge 5



༄༅། །རྒྱ་གར་སྐད་དུ། ཨཱརྱ་ཨ་མི་ཏཱ་བྷ་བྱུ་ཧ་ནཱ་མ་མ་ཧཱ་ཡཱ་ན་
སཱུ་ཏྲ། བོད་སྐད་དུ། འཕགས་པ་འོད་དཔག་མེད་ཀྱི་བཀོད་པ་ཞེས་
བྱ་བ་ཐེག་པ་ཆེན་པོའི་མདོ། སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་
པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་ན་བྱ་རྒོད་ཀྱི་
ཕུང་པོའི་རི་ལ་དགེ་སློང་སུམ་ཁྲི་ཉིས་སྟོང་གི་དགེ་སློང་གི་དགེ་་་་་་
འདུན་ཆེན་པོ་དང་ཐབས་ཅིག་ཏུ་བཞུགས་ཏེ། ཐམས་ཅད་ཀྱང་
དགྲ་བཅོམ་པ། ཟག་པ་ཟད་པ། ཉོན་མོངས་པ་མེད་པ། གནས་པ་
དང་ལྡན་པ། ཡང་དག་པའི་ཤེས་པས་སེམས་ཤིན་ཏུ་རྣམ་པར་གྲོལ་
པ། སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ། བདག་གི་དོན་
རྗེས་སུ་ཐོབ་པ། རྣམ་པར་རྒྱལ་བ་དང་ལྡན་པ། དུལ་བ་དང་ཞི་
བའི་མཆོག་ཐོབ་པ། སེམས་ཤིན་ཏུ་རྣམ་པར་གྲོལ་བ། ཤེས་རབ་
ཤིན་ཏུ་རྣམ་པར་གྲོལ་བ། ཅང་ཤེས་པ། གླང་པོ་ཆེན་པོ། མངོན་
པར་ཤེས་པ་དྲུག་དང་ལྡན་པ། དབང་དང་ལྡན་པར་གྱུར་པ། རྣམ་
པར་ཐར་པ་བརྒྱད་ལ་བསམ་གཏན་པ། སྟོབས་ཐོབ་པ། མངོན་
པར་ཤེས་པ། གནས་བརྟན་ཉན་ཐོས་ཆེན་པོ་ཤ་སྟག་ལ་འདི་ལྟ་སྟེ།
ཚེ་དང་ལྡན་པ་ཀུན་ཤེས་ཀཽཎྜིཅུ་དང༌། ཚེ་དང་ལྡན་པ་རྟ་ཐུལ་དང་།
ཚེ་དང་ལྡན་པ་བརླང་པ་དང་། ཚེ་དང་ལྡན་པ་མིང་ཆེན་དང་། ཚེ་



དང་ལྡན་པ་རྒྱལ་བཟངས་དང༌། ཚེ་དང་ལྡན་པ་གྲགས་ལྷ་དང་།
ཚེ་དང་ལྡན་པ་དྲི་མ་མེད་པ་དང༌། – ཚེ་དང་ལྡན་པ་ལག་བཟངས་
དང་༑ ཚེ་དང་ལྡན་པ་གང་པོ་དང་། ཚེ་དང་ལྡན་པ་བ་ལང་བདག་
དང༌། ཚེ་དང་ལྡན་པ་ལྟེང་རྒྱས་འོད་སྲུང་དང་། ཚེ་དང་ལྡན་པ་ཆུ་
ཀླུང་འོད་སྲུང་དང༌། །ཚེ་དང་ལྡན་པ་ག་ཡ་འོད་སྲུང་དང་། ཚེ་
དང་ལྡན་པ་གཞོན་ནུ་འོད་སྲུང་དང༌། །ཚེ་དང་ལྡན་པ་འོད་སྲུང་
ཆེན་པོ་དང༌། ཚེ་དང་ལྡན་པ་ཤཱ་རིའི་བུ་དང་། ཚེ་དང་ལྡན་པ་
མོད་གལ་གྱི་བུ་ཆེན་པོ་དང་། ཚེ་དང་ལྡན་པ་གསུས་པོ་ཆེ་དང་། །
ཚེ་དང་ལྡན་པ་ཀ་པིན་ཆེན་པོ་དང༌། ཚེ་དང་ལྡན་པ་སྐུལ་བྱེད་ཆེན་
པོ་དང་། ཚེ་དང་ལྡན་པ་མ་འགགས་པ་དང༌། ཚེ་དང་ལྡན་པ་གྲུབ་
པོ་དང་། ཚེ་དང་ལྡན་པ་དགའ་ཡོད་དང་། ཚེ་དང་ལྡན་པ་ཀིམ་པ་
ལ་དང་། ཚེ་དང་ལྡན་པ་རབ་འབྱོར་དང་། ཚེ་དང་ལྡན་པ་ནམ་གྲུ་
དང་། ཚེ་དང་ལྡན་པ་སེང་ལྡེང་ནགས་པ་དང༌། ཚེ་དང་ལྡན་པ་བ་
ཀུ་ལ་དང་། ཚེ་དང་ལྡན་པ་ལེགས་འོངས་དང་ ཚེ་དང་ལྡན་པ་
དོན་ཡོད་རྒྱལ་བ་དང་། ཚེ་དང་ལྡན་པ་ཕ་རོལ་སོན་དང་། ཚེ་དང་
ལྡན་པ་ལམ་བསྟན་དང་། ཚེ་དང་ལྡན་པ་ལམ་ཕྲན་བསྟན་དང་། །
ཚེ་དང་ལྡན་པ་སྒྲ་གཅན་ཟིན་དང༌། ཚེ་དང་ལྡན་པ་དགའ་བོ་དང༌།
དེ་དག་དང་གཞན་ཡང་མངོན་པར་ཤེས་པ་གནས་བརྟན་ཉན་ཐོས་



ཆེན་པོ་ཤ་སྟག་སྟེ། གང་ཟག་གཅིག་མ་གཏོགས་པ་ནི་འདི་ལྟ་སྟེ། །
སློབ་པའི་ལམ་ལ་གོང་དུ་བྱ་བ་ཡོད་པ་ཚེ་དང་ལྡན་པ་ཀུན་དགའ་་་་
བོའོ། །བྱམས་པ་ལ་སོགས་པ་བྱང་ཆུབ་སེམས་དཔའ་སེམས་དཔའ་
ཆེན་པོ་མང་པོ་དང་ཐབས་ཅིག་གོ། །དེ་ནས་ཚེ་དང་ལྡན་པ་ཀུན་
དགའ་བོ་སྟན་ལས་ལངས་ཏེ། བླ་གོས་ཕྲག་པ་གཅིག་ཏུ་གཟར་ནས་
པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་
ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། བཅོམ་ལྡན་འདས་
ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཁྱོད་ཀྱི་དབང་པོ་
རྣམས་ནི་ཤིན་ཏུ་དྭངས། ཞལ་གྱི་མདོག་ནི་ཡོངས་སུ་དག །པགས་
པའི་མདོག་ནི་ཡོངས་སུ་བྱང་ཞིང་སེར་པོར་གདའ་སྟེ། འདི་ལྟ་སྟེ། །
དཔེར་ན་སྟོན་གྱི་གོས་སེར་སྐྱ་ཡོངས་སུ་དག་པ། ཡོངས་སུ་སྦྱངས་
པ་སེར་པོར་གདའ་བ་དེ་བཞིན་དུ་བཅོམ་ལྡན་འདས་ཀྱི་དབང་པོ་་་
རྣམས་ནི་ཤིན་ཏུ་དྭངས། ཞལ་གྱི་མདོག་ནི་ཡོངས་སུ་དག །པགས་
པའི་མདོག་ནི་ཡོངས་སུ་བྱང་ཞིང་སེར་བར་གདའ་སྟེ། བཙུན་པ་
བཅོམ་ལྡན་འདས་འདི་ལྟ་སྟེ། དཔེར་ན་འཛམ་བུའི་ཆུ་བོའི་གསེར་
བརྒྱ་ཚད་པ་མགར་བའམ་མགར་བའི་སློབ་མ་མཁས་པས་ཞི་གའི་་་
ནང་དུ་སྩལ་ཏེ། ཤིན་ཏུ་སྦྱངས་ནས་ལ་བ་སེར་པོའི་ནང་དུ་སྩལ་ན་
ཤིན་ཏུ་ཡོངས་སུ་དག་ཅིང་ཡོངས་སུ་བྱང་ལ་སེར་པོར་གདའ་བར་་་



འགྱུར་རོ། །དེ་བཞིན་དུ་བཅོམ་ལྡན་འདས་ཀྱི་དབང་པོ་རྣམས་ནི་
ཤིན་ཏུ་དྭངས། ཞལ་གྱི་མདོག་ནི་ཡོངས་སུ་དག །པགས་པའི་
མདོག་ནི་ཡོངས་སུ་བྱང་ཞིང་སེར་བར་གདའ་འོ། །བཅོམ་ལྡན་
འདས་བདག་གིས་སྔ་བས་ཀྱང་ཆེས་སྔ་བ་ན་དེ་བཞིན་གཤེགས་པའི་
དབང་པོ་རྣམས་འདི་ལྟར་དང་བ་དང༌། ཞལ་གྱི་མདོག་འདི་ལྟར་
ཡོངས་སུ་དག་པ་དང༌། པགས་པའི་མདོག་ཡོངས་སུ་བྱང་ཞིང་སེར་
བར་གདའ་བར་མ་འཚལ་ཏོ། །བཅོམ་ལྡན་འདས་དེ་ལ་བདག་འདི་
སྙམ་བགྱིད་དེ། དེ་བཞིན་གཤེགས་པ་དེ་རིང་འདས་པ་དང༌། མ་
བྱོན་པ་དང༌། ད་ལྟར་བྱུང་བའི་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་རྣམས་རྗེས་སུ་དགོངས་་་་
ཤིང་། དེ་བཞིན་གཤེགས་པ་དེ་རིང་སངས་རྒྱས་ཀྱི་གནས་པས་
བཞུགས་ཏེ། རྒྱལ་བའི་གནས་པ་དང་། ཐམས་ཅད་མཁྱེན་པ་ཉིད་
ཀྱི་གནས་པ་དང་། གླང་པོ་ཆེའི་གནས་པས་བཞུགས་པ་སྙམ་བགྱིད་
དོ༑ །དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་
ལྡན་པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །ཀུན་
དགའ་བོ་ལེགས་སོ་ལེགས་སོ། །ཅི་དོན་འདི་ཁྱོད་ལ་ལྷ་རྣམས་ཀྱིས་
བསྙད་དམ། འོན་ཏེ་སངས་རྒྱས་བཅོམ་ལྡན་འདས་རྣམས་ཀྱིས་
སམ༑ འོན་ཏེ་བདག་རང་གི་དཔྱོད་པའི་ཤེས་པས་དེ་ལྟར་ཤེས། དེ་



སྐད་ཅེས་བཀའ་སྩལ་པ་དང༌། བཅོམ་ལྡན་འདས་ལ་ཚེ་དང་ལྡན་
པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་
དོན་འདི་ནི་ལྷ་རྣམས་ཀྱིས་བདག་ལ་བསྙད་པ་ཡང་མ་མཆིས། །་་
སངས་རྒྱས་བཅོམ་ལྡན་འདས་རྣམས་ཀྱིས་ཀྱང་མ་ལགས་ཀྱི། །
བཅོམ་ལྡན་འདས་བདག་རང་གི་དཔྱོད་པའི་འཚལ་བས་འདི་སྙམ་་་
དུ་དེ་བཞིན་གཤེགས་པ་ནི་དེ་རིང་འདས་པ་དང་། མ་བྱོན་པ་དང་།
ད་ལྟར་བྱུང་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་རྗེས་སུ་དགོངས་ཤིང་། དེ་བཞིན་
གཤེགས་པ་དེ་རིང་སངས་རྒྱས་ཀྱི་གནས་པས་བཞུགས་ཏེ། རྒྱལ་
བའི་གནས་པ་དང༌། ཐམས་ཅད་མཁྱེན་པ་ཉིད་ཀྱི་གནས་པ་དང༌།
གླང་པོ་ཆེན་པོའི་གནས་པས་བཞུགས་པ་སྙམ་བགྱིད་དོ། །དེ་སྐད་
ཅེས་གསོལ་པ་དང༌། བཅོམ་ལྡན་འདས་ཀྱིས་ཚེ་དང་ལྡན་པ་ཀུན་
དགའ་བོ་ལ་འདི་སྐད་ཅེས་བཀའ་སྩལ་ཏོ། །ཀུན་དགའ་བོ་ཁྱོད་ཀྱི་
རྟོག་པ་རྒྱ་ཆེ་སྟེ། དཔྱོད་པ་བཟང་ཞིང་སྤོབས་པ་དགེ་སྟེ། །ཀུན་
དགའ་བོ་ཁྱོད་སྐྱེ་བོ་མང་པོ་ལ་ཕན་པ་དང་། སྐྱེ་བོ་མང་པོ་ལ་བདེ་
བའི་ཕྱིར་ཞུགས་པ་དང་། འཇིག་རྟེན་ལ་སྙིང་བརྩེ་བ་དང་། སྐྱེ་
བོའི་ཚོགས་ཕལ་བོ་ཆེ་དང༌། ལྷ་དང་མི་རྣམས་ཀྱི་དོན་དང་ཕན་པ་
དང་བདེ་བའི་ཕྱིར་ཁྱོད་དེ་བཞིན་གཤེགས་པ་ལ་དོན་འདི་འདྲི་བར་



སེམས་པ་ལེགས་སོ་ལེགས་སོ། །ཀུན་དགའ་བོ་དེ་དེ་བཞིན་ཏེ། དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་་་
རྒྱས་དཔག་ཏུ་མེད་གྲངས་མེད་པ་དག་གིས་ཡེ་ཤེས་མཐོང་བ་སྡུད་་་
ཀྱང་དེ་བཞིན་གཤེགས་པའི་ཡེ་ཤེས་མཐོང་བ་ལ་གནོད་པ་མེད་དོ། །
དེ་ཅིའི་ཕྱིར་ཞེ་ན། ཀུན་དགའ་བོ་དེ་བཞིན་གཤེགས་པའི་ཡེ་ཤེས་
མཐོང་བ་ཐོགས་པ་མེད་པའི་ཕྱིར་ཏེ། ཀུན་དགའ་བོ་དེ་བཞིན་
གཤེགས་པ་བཞེད་ན་བསོད་སྙོམས་གཅིག་གིས་བསྐལ་པའམ། ཡ་
བསྐལ་པ་བརྒྱའམ། བསྐལ་པ་སྟོང་ངམ། བསྐལ་པ་བརྒྱ་སྟོང་ངམ།
དེ་བས་ཀྱང་ལྷག་པར་བཞུགས་ཀྱང་དེ་བཞིན་གཤེགས་པའི་་་་་་
དབང་པོ་རྣམས་ལ་ཉམས་པ་མེད་དོ། །ཞལ་གྱི་མདོག་གཞན་དུ་
འགྱུར་བ་མེད་དོ། །པགས་པའི་མདོག་ལ་གནོད་པ་མེད་དོ། །དེ་
ཅིའི་ཕྱིར་ཞེ་ན། ཀུན་དགའ་བོ་འདི་ལྟར་དེ་བཞིན་གཤེགས་པ་ནི་
ཏིང་ངེ་འཛིན་གྱི་བདེ་བའི་ཕ་རོལ་དུ་བྱོན་པའོ། །ཀུན་དགའ་བོ་
ཡང་དག་པར་རྫོགས་པའི་སངས་རྒྱས་རྣམས་འཇིག་རྟེན་དུ་འབྱུང་་་་
བ་ཤིན་ཏུ་དཀའ་སྟེ། འདི་ལྟ་སྟེ། དཔེར་ན་ཨུ་དུམྦ་རའི་མེ་ཏོག་
འཇིག་རྟེན་དུ་འབྱུང་བར་དཀའ་བ་དེ་བཞིན་དུ་ཀུན་དགའ་བོ་དེ་་་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་་་
རྒྱས་སེམས་ཅན་ཐམས་ཅད་ཀྱི་དོན་བཞེད་པ། ཕན་པ་བཞེད་པ། །



ཐུགས་བརྩེ་བ་ཅན། ཐུགས་རྗེ་ཆེན་པོ་ལ་ཞུགས་པ་རྣམས་འཇིག་
རྟེན་དུ་འབྱུང་བ་ནི་ཤིན་ཏུ་དཀའོ། ། ་་ །ཀུན་དགའ་བོ་གང་ཁྱོད་
འཇིག་རྟེན་ཐམས་ཅད་ཀྱི་སློབ་དཔོན་ཁོང་དཔའ་བ་དག་འཇིག་་་་
རྟེན་དུ་འབྱུང་བར་བྱ་བ་དང་། བྱང་ཆུབ་སེམས་དཔའ་སེམས་
དཔའ་ཆེན་པོ་རྣམས་ཀྱི་དོན་གྱི་ཕྱིར་དེ་བཞིན་གཤེགས་པ་ལ་དོན་་་
འདི་འདྲི་བར་སེམས་པ་དེ་ནི་དེ་བཞིན་གཤེགས་པའི་མཐུ་ཡིན་ནོ། །
ཀུན་དགའ་བོ་དེའི་ཕྱིར་ལེགས་པར་རབ་ཏུ་ཉོན་ལ་ཡིད་ལ་ཟུངས་་་
ཤིག་དང་། ངས་ཁྱོད་ལ་བཤད་དོ། །ཀུན་དགའ་བོས་བཅོམ་ལྡན་
འདས་དེ་བཞིན་ནོ་ཞེས་གསོལ་ཏེ། བཅོམ་ལྡན་འདས་ཀྱི་དེ་ལྟར་
ཉན་པ་དང་། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་
ཏོ༑ ། །ཀུན་དགའ་བོ་སྔོན་བྱུང་བ་འདས་པའི་དུས་ན་འདི་ནས་
བསྐལ་བ་གྲངས་མེད་པའི་ཡང་ཆེས་གྲངས་མེད་པ་ཤིན་ཏུ་རྒྱས་པ་་་
ཚད་མེད་པ་བསམ་གྱིས་མི་ཁྱབ་པར་གྱུར་པ་དེའི་ཚེ་དེའི་དུས་ན་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་་་
རྒྱས་མར་མེ་མཛད་ཅེས་བྱ་བ་འཇིག་རྟེན་དུ་བྱུང་ངོ་། །ཀུན་དགའ་
བོ་དེ་བཞིན་གཤེགས་པ་མར་མེ་མཛད་ཀྱི་སྔ་རོལ་གྱི་ཡང་ཆེས་སྔ་་་་
རོལ་དུ་དེ་བཞིན་གཤེགས་པ་འོད་ལྡན་ཞེས་བྱ་བ་བྱུང་ངོ་། །དེའི་་་་
སྔ་རོལ་གྱི་ཡང་ཆེས་སྔ་རོལ་དུ་དེ་བཞིན་གཤེགས་པ་འོད་མཛད་་་་་



ཅེས་བྱ་བ་བྱུང་ངོ༌། །དེའི་སྔ་རོལ་གྱི་ཡང་ཆེས་སྔ་རོལ་དུ་དེ་བཞིན་་
གཤེགས་པ་ཙནྡན་གྱི་དྲི་ཞེས་བྱ་བ་བྱུང་ངོ་། །ཀུན་དགའ་བོ་དེ་་་་་
བཞིན་གཤེགས་པ་ཙནྡན་གྱི་དྲི་དེའི་སྔ་རོལ་གྱི་ཡང་ཆེས་སྔ་རོལ་དུ་་
དེ་བཞིན་གཤེགས་པ་རི་རབ་ལྟ་བུ་ཞེས་བྱ་བ་བྱུང་ངོ༌། – །དེ་བཞིན་
དུ་དེ་བཞིན་གཤེགས་པ་ཟླ་བའི་ཞལ་ཞེས་བྱ་བ་བྱུང་ངོ་། །དེ་་་་་་་
བཞིན་གཤེགས་པ་དྲི་མ་མེད་པའི་ཞལ་ཞེས་བྱ་བ་དང༌། །དེ་བཞིན་
གཤེགས་པ་མི་གོས་པ་ཞེས་བྱ་བ་དང༌། དེ་བཞིན་གཤེགས་པ་འོད་་
དྲི་མ་མེད་པ་ཞེས་བྱ་བ་དང༌། །དེ་བཞིན་གཤེགས་པ་ཀླུ་ཟིལ་གྱི་
གནོན་ཅེས་བྱ་བ་དང་། དེ་བཞིན་གཤེགས་པ་ཉི་མའི་ཞལ་ཞེས་བྱ་
བ་དང༌། དེ་བཞིན་གཤེགས་པ་རིའི་རྒྱལ་པོའི་དབྱངས་ཞེས་བྱ་བ་
དང༌། དེ་བཞིན་གཤེགས་པ་རི་རབ་བརྩེགས་ཞེས་བྱ་བ་དང་། དེ་
བཞིན་གཤེགས་པ་གསེར་འོད་ཅེས་བྱ་བ་དང༌། དེ་བཞིན་གཤེགས་
པ་སྐར་མའི་འོད་ཅེས་བྱ་བ་དང་། དེ་བཞིན་གཤེགས་པ་བཻ་ཌཱུརླར་
སྣང་བ་ཞེས་བྱ་བ་དང༌། དེ་བཞིན་གཤེགས་པ་ཚངས་པའི་དབྱངས་
ཞེས་བྱ་བ་དང་། དེ་བཞིན་གཤེགས་པ་ཟླ་བ་ཟིལ་གྱིས་གནོན་ཞེས་
བྱ་བ་དང་། དེ་བཞིན་གཤེགས་པ་ཉི་མའི་དབྱངས་ཞེས་བྱ་བ་དང༌།
དེ་བཞིན་གཤེགས་པ་མེ་ཏོག་སིལ་མའི་འོད་ཀྱིས་བརྒྱན་ཞེས་བྱ་བ་་་
དང་། དེ་བཞིན་གཤེགས་པ་དཔལ་བརྩེགས་ཞེས་བྱ་བ་དང༌། དེ་
10



བཞིན་གཤེགས་པ་རྒྱ་མཚོ་མཆོག་གི་བློས་རྣམ་པར་རོལ་བའི་མངོན་་
པར་མཁྱེན་པ་ཞེས་བྱ་བ་དང༌། དེ་བཞིན་གཤེགས་པ་འོད་མཆོག་
ཅེས་བྱ་བ་དང༌། དེ་བཞིན་གཤེགས་པ་སྤོས་ཀྱི་རྒྱལ་པོ་ཆེན་པོར་
སྣང་བ་ཞེས་བྱ་བ་དང༌། དེ་བཞིན་གཤེགས་པ་ཐ་བ་དང་དྲི་མ་དང་
ཁོང་ཁྲོ་བ་དང་བྲལ་བ་ཞེས་བྱ་བ་དང༌། དེ་བཞིན་གཤེགས་པ་
དཔལ་བརྩེགས་ཞེས་བྱ་བ་དང༌། དེ་བཞིན་གཤེགས་པ་རིན་པོ་ཆེ་
གཏོང་བ་ཞེས་བྱ་བ་དང་། དེ་བཞིན་གཤེགས་པ་ཡོན་ཏན་ཆེན་པོ་
མངའ་བའི་བློ་བརྙེས་པའི་མངོན་པར་མཁྱེན་པ་ཞེས་བྱ་བ་དང་། གོ་
དེ་བཞིན་གཤེགས་པ་འོད་ཀྱིས་ཉི་ཟླ་ཟིལ་དུ་རླག་པར་མཛད་ཅེས་་་
བྱ་བ་དང༌། དེ་བཞིན་གཤེགས་པ་བཻཌཱུརྨ་སྦྱངས་པར་སྣང་བ་ཞེས་
བྱ་བ་དང༌། དེ་བཞིན་གཤེགས་པ་སེམས་ཀྱི་རྒྱུད་ཀྱི་བློ་ཤིན་ཏུ་རྒྱས་
པ་མངོན་པར་འཕགས་པ་ཞེས་བྱ་བ་དང་། དེ་བཞིན་གཤེགས་པ་
མེ་ཏོག་གི་ཕྲེང་པའི་ནགས་ཀྱི་རྒྱལ་པོ་མེ་ཏོག་ཀུན་ཏུ་རྒྱས་པ་མངོན་
པར་མཁྱེན་པ་ཞེས་བྱ་བ་དང་། དེ་བཞིན་གཤེགས་པ་མེ་ཏོག་གི་
འབྱུང་གནས་ཞེས་བྱ་བ་དང༌། དེ་བཞིན་གཤེགས་པ་ཆུ་ཟླ་ལྟ་བུ་
ཞེས་བྱ་བ་དང༌། དེ་བཞིན་གཤེགས་པ་མ་རིག་པའི་མུན་པ་རྣམ་
པར་འཇོམས་པ་ཞེས་བྱ་བ་དང༌། དེ་བཞིན་གཤེགས་པ་འཇིག་་་་་་
རྟེན་དབང་པོ་ཞེས་བྱ་བ་དང་། དེ་བཞིན་གཤེགས་པ་མུ་ཏིག་གི་བྱི་



རུ་འདྲ་བའི་གདུགས་ཞེས་བྱ་བ་དང་། དེ་བཞིན་གཤེགས་པ་བཞེད་
པ་ཞེས་བྱ་བ་དང་། དེ་བཞིན་གཤེགས་པ་ཆོས་ཀྱི་བློ་གྲོས་ཀྱིས་
བསྒྲགས་པའི་རྒྱལ་པོ་ཞེས་བྱ་བ་དང་། དེ་བཞིན་གཤེགས་པ་སེང་
གེ་དང་རྒྱ་མཚོ་དང་བརྩེགས་པ་ལྟར་བསྒྲགས་པའི་རྒྱལ་པོ་ཞེས་བྱ་
བ་དང༌། དེ་བཞིན་གཤེགས་པ་རྒྱ་མཚོ་རི་རབ་ཟླ་བ་ཞེས་བྱ་བ་་་་་
དང་། དེ་བཞིན་གཤེགས་པ་ཚངས་པའི་དབྱངས་ཀྱི་ཕ་རོལ་མངོན་
པར་དགྱེས་པ་ཞེས་བྱ་བ་དང་། དེ་བཞིན་གཤེགས་པ་མེ་ཏོག་
འབྱུང་ཞེས་བྱ་བ་དང་། དེ་བཞིན་གཤེགས་པ་སྡེ་བརྙེས་ཞེས་བྱ་བ་
དང༌། དེ་བཞིན་གཤེགས་པ་ཉི་ཟླ་ཞེས་བྱ་བ་དང་། དེ་བཞིན་
གཤེགས་པ་ལྷུན་པོ་བརྩེགས་ཞེས་བྱ་བ་དང༌། དེ་བཞིན་གཤེགས་་་་
པ་ཟླ་འོད་ཅེས་བྱ་བ་དང་། དེ་བཞིན་གཤེགས་པ་དྲི་མ་མེད་པའི་
སྤྱན་ཞེས་བྱ་བ་དང༌། དེ་བཞིན་གཤེགས་པ་རི་བོའི་རྒྱལ་པོའི་སྒྲ་་་་
དབྱངས་ཞེས་བྱ་བ་དང་། དེ་བཞིན་གཤེགས་པ་མེ་ཏོག་འོད་ཅེས་པ་
བྱ་བ་དང༌། དེ་བཞིན་གཤེགས་པ་མེ་ཏོག་གི་ཆར་རབ་ཏུ་འཐོར་བ་
ཞེས་བྱ་བ་དང་། དེ་བཞིན་གཤེགས་པ་རིན་པོ་ཆེའི་གདུགས་ཞེས་་་
བྱ་བ་དང༌། དེ་བཞིན་གཤེགས་པ་པདྨས་སྲང་མཛེས་པར་མཛད་་་་
ཅེས་བྱ་བ་དང༌། དེ་བཞིན་གཤེགས་པ་ཙནྡན་གྱི་དྲི་ཞེས་བྱ་བ་དང༌།
དེ་བཞིན་གཤེགས་པ་རྒྱ་སྤོས་ཀྱི་དྲི་ཞེས་བྱ་བ་དང་། དེ་བཞིན་



གཤེགས་པ་རིན་པོ་ཆེར་སྣང་བ་ཞེས་བྱ་བ་དང་། དེ་བཞིན་་་་་་་
གཤེགས་པ་མུ་ཁྱུད་ཅེས་བྱ་བ་དང་། དེ་བཞིན་གཤེགས་པ་བཀོད་་་
པ་ཆེན་པོ་ཞེས་བྱ་བ་དང་། དེ་བཞིན་གཤེགས་པ་ཐ་བ་དང་ཞེ་སྡང་
དང་བྲལ་པ་ཞེས་བྱ་བ་དང་། དེ་བཞིན་གཤེགས་པ་ཚངས་པའི་
དབྱངས་ཞེས་བྱ་བ་དང་། ། དེ་བཞིན་གཤེགས་པ་རིན་པོ་ཆེ་སྣ་
བདུན་གྱི་ཆར་འབེབས་པ་ཞེས་བྱ་བ་དང༌། དེ་བཞིན་གཤེགས་པ་
ཡོན་ཏན་ཆེན་པོ་མངའ་བ་ཞེས་བྱ་བ་དང་། དེ་བཞིན་གཤེགས་པ་
ཏ་མ་ལའི་ལོ་མ་དང་ཙན་དན་གྱི་རྫབ་ཅན་ཞེས་བྱ་བ་དང་། ། དེ་
བཞིན་གཤེགས་པ་མེ་ཏོག་མངོན་པར་མཁྱེན་ཅེས་བྱ་བ་དང༌། དེ་
བཞིན་གཤེགས་པ་མི་ཤེས་པ་རྣམ་པར་འཇོམས་ཞེས་བྱ་བ་དང༌། །
དེ་བཞིན་གཤེགས་པ་རལ་པ་ཅན་ཞེས་བྱ་བ་དང་། དེ་བཞིན་
གཤེགས་པ་མུ་ཏིག་གི་གདུགས་ཞེས་བྱ་བ་དང་། དེ་བཞིན་གཤེགས་
པ་གསེར་གྱི་སྙིང་པོ་ཞེས་བྱ་བ་དང་། དེ་བཞིན་གཤེགས་པ་
བཻཌཱུརྱའི་སྙིང་པོ་ཞེས་བྱ་བ་དང༌། དེ་བཞིན་གཤེགས་པ་ཏོག་ཆེན་
པོ་ཞེས་བྱ་བ་དང་། དེ་བཞིན་གཤེགས་པ་ཆོས་ཀྱི་ཏོག་ཅེས་བྱ་བ་
དང་། དེ་བཞིན་གཤེགས་པ་རིན་ཆེན་དཔལ་ཞེས་བྱ་བ་དང་། དེ་
བཞིན་གཤེགས་པ་མིའི་དབང་པོ་ཞེས་བྱ་བ་དང༌། དེ་བཞིན་
གཤེགས་པ་འཇིག་རྟེན་དབང་པོ་ཞེས་བྱ་བ་དང་། དེ་བཞིན་
13



གཤེགས་པ་ཐུགས་རྗེ་ཅན་ཞེས་བྱ་བ་དང༌།། དེ་བཞིན་གཤེགས་པ་
འཇིག་རྟེན་མཛེས་ཞེས་བྱ་བ་དང༌། དེ་བཞིན་གཤེགས་པ་ཚངས་
པའི་ཏོག་ཅེས་བྱ་བ་དང༌། དེ་བཞིན་གཤེགས་པ་ཆོས་ཀྱི་བློ་གྲོས་
ཞེས་བྱ་བ་དང་། དེ་བཞིན་གཤེགས་པ་སེང་གེ་ཞེས་བྱ་བ་དང་། དེ་
བཞིན་གཤེགས་པ་སེང་གེ་བློ་གྲོས་ཞེས་བྱ་བ་བྱུང་སྟེ། ཀུན་དགའ་
བོ་དེ་བཞིན་གཤེགས་པ་སེང་གེའི་བློ་གྲོས་ཀྱི་སྔ་རོལ་གྱི་ཡང་ཆེས་སྔ་
རོལ་དུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་མཁྱེན་པ་དང་ཞབས་སུ་ལྡན་པ། བདེ་བར་་་་་་་་་
གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་པའི་ཁ་ལོ་སྒྱུར་
བ་བླ་ན་མེད་པ། ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་
ལྡན་འདས་འཇིག་རྟེན་དབང་ཕྱུག་རྒྱལ་པོ་ཞེས་བྱ་བ་འཇིག་རྟེན་དུ་
བྱུང་ངོ༌། །ཀུན་དགའ་བོ་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་འཇིག་རྟེན་དབང་ཕྱུག་རྒྱལ་བོ་་་་
དེའི་བསྟན་པ་ལ་དགེ་སློང་ཆོས་ཀྱི་འབྱུང་གནས་ཞེས་བྱ་བ་ཤས་་་་་
ཆེར་དྲན་པ་དང་ལྡན་པ། བློ་གྲོས་དང་ལྡན་པ། རྟོགས་པ་དང་
ལྡན་པ། ཤེས་རབ་དང་ལྡན་པ། བརྩོན་འགྲུས་དང་ལྡན་པ། རྒྱ་
ཆེན་པོ་ལ་མོས་པ་ཞིག་བྱུང་ངོ༌། །ཀུན་དགའ་བོ་དེ་ནས་དགེ་སློང་
ཆོས་ཀྱི་འབྱུང་གནས་དེ་སྟན་ལས་ལངས་ཏེ་བླ་གོས་ཕྲག་པ་གཅིག་་་
14



ཏུ་གཟར་ནས། པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་
ལྡན་འདས་དེ་བཞིན་གཤེགས་པ་འཇིག་རྟེན་དབང་ཕྱུག་རྒྱལ་པོ་ག་་
ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས། བཅོམ་ལྡན་འདས་
ལ་ཕྱག་འཚལ་ཏེ། དེའི་ཚེ་ཚིགས་སུ་བཅད་པ་འདི་དག་གིས་མངོན་
སུམ་དུ་བསྟོད་དོ། །འོད་ནི་དཔག་མེད་བློ་ནི་མཐའ་ཡས་མཚུངས། །
གཞན་གྱི་འོད་ནི་གང་ཡང་མི་གསལ་ཏེ། །ཉི་ཟླ་ནོར་བུའི་ཚོགས་ཀྱི་
འོད་རྣམས་ནི། །འཇིག་རྟེན་ཀུན་ན་ལྷམ་མེ་ལྷན་མ་ལགས། །
སེམས་ཅན་སྙིང་པོའི་གཟུགས་ནི་མཐའ་ཡས་ཏེ། །དེ་བཞིན་སངས་
རྒྱས་གསུང་ནི་མཐའ་ཡས་དབྱངས། །ཚུལ་ཁྲིམས་ཏིང་འཛིན་ཤེས་
རབ་བརྩོན་འགྲུས་ཀྱང༌། །ཁྱོད་འདྲ་འཇིག་རྟེན་འདི་ན་གཞན་མ་
མཆིས༑ །ཟབ་ཅིང་ཤིན་ཏུ་རྒྱས་པའི་ཆོས་བརྙེས་པ། །སངས་རྒྱས་
མཆོག་གི་ཐུགས་ནི་རྒྱ་མཚོ་བཞིན། །དེས་ཀྱང་སྟོན་ལ་ཁེངས་པ་མི་
མངའ་སྟེ། །ཐ་བ་ཞེ་སྡང་སྤངས་ནས་ཕ་མཐར་སྒྲོལ། །ཇི་ལྟར་
སངས་རྒྱས་མཆོག་གི་གཟི་མཐའ་ཡས། མི་དབང་གཟི་བརྗིད་་་་་་་
ཕྱོགས་ཀུན་ལྷམ་མེར་གདའ། ། དེ་ལྟར་བདག་ཀྱང་སངས་རྒྱས་ཆོས་
རྒྱལ་གྱུར། །སྐྱེ་རྒུ་རྒ་དང་འཆི་ལས་རབ་ཐར་བགྱི། །སྦྱིན་དང་དུལ་
དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་ཏིང་འཛིན་
དེ་བཞིན་ཤེས་རབ་མཆོག །བརྟུལ་ཞུགས་འདི་དག་བདག་གིས་



ཡང་དག་བླངས། །སེམས་ཅན་ཀུན་སྐྱོབ་སངས་རྒྱས་འགྱུར་བར་
བགྱི། །བྱང་ཆུབ་ཞི་མཆོག་མཚུངས་མེད་ཚོལ་བགྱིད་ཅིང་། །སངས་
རྒྱས་བྱེ་བ་བརྒྱ་སྟོང་དུ་མ་ཕྲག །གངྒའི་བྱེ་མ་ལྟ་བུར་མཐའ་ཡས་པ།།
མགོན་པོ་དེ་ཀུན་བདག་གིས་མཆོད་པར་བགྱི། །གངྒཱའི་རྡུལ་དང་
མཉམ་པའི་འཇིག་རྟེན་ཁམས། །དེ་བས་གོང་དུ་མཐའ་ཡས་ཞིང་གི་
རྣམས། །དེ་དག་ཀུན་ཏུ་འོད་ནི་རབ་འབྱིན་པ། །འདི་འདྲི་བརྩོན་
འགྲུས་སྟོབས་ནི་བརྩམ་པར་བགྱི། །བདག་གིས་ཞིང་ཡངས་གཙོ་བོ་
དམ་པ་མཆོག །འདུས་བྱས་འདིར་ནི་བརྒྱན་པ་བགྱིས་ནས་སུ། །
མཚུངས་པ་མ་མཆིས་མྱ་ངན་འདས་དབྱིངས་བདེ། །དེ་ཡང་མ་་་་་
མཆིས་པས་ནི་རྣམ་པར་སྦྱང་། །ཕྱོགས་བཅུ་དག་ནས་ལྷགས་པའི་
སེམས་ཅན་རྣམས། །དེར་ལྷགས་མྱུར་དུ་བདེ་ལ་དགའ་པར་འགྱུར།།
སངས་རྒྱས་ཚད་མ་འདི་ན་བདག་གི་དབང་། །མ་ལོག་བརྩོན་
འགྲུས་སྟོབས་ནི་བསྐྱེད་པར་འཚལ། །ཕྱོགས་བཅུའི་འཇིག་རྟེན་མི་
ཆགས་མཁྱེན་པ་ཅན། །མཁས་པ་དེ་དག་རྟག་ཏུ་བདག་སེམས་
མཁྱེན། །བདག་ནི་མཚམས་མེད་མཆིས་ཏེ་རྟག་གནས་བགྱི། །སྨོན་
ལམ་སྟོབས་ལས་ལྡོག་པར་ཡོང་མི་བགྱི། །ཀུན་དགའ་བོ་དེ་ནས་་་
དགེ་སློང་ཆོས་ཀྱི་འབྱུང་གནས་དེས་བཅོམ་ལྡན་འདས་དེ་བཞིན་་་་
གཤེགས་པ་འཇིག་རྟེན་དབང་ཕྱུག་རྒྱལ་པོ་ལ་ཚིགས་སུ་བཅད་པ་་་་



འདི་དག་གིས་མངོན་སུམ་དུ་མངོན་པར་བསྟོད་ནས་འདི་སྐད་ཅེས་་
གསོལ་ཏོ། །བཅོམ་ལྡན་འདས་བདག་ནི་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་་་་་
འཚལ་ཏེ། ཡང་དང་ཡང་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་སེམས་བསྐྱེད་ཅིང་ཡོངས་སུ་བསྔོ་བ་བགྱིད་ན། ཅི་ནས་
ཀྱང་བདག་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་་་་་་
ཆུབ་མངོན་པར་རྫོགས་པར་འཚང་རྒྱ་བ་དང༌། འཇིག་རྟེན་དུ་དེ་
བཞིན་གཤེགས་པ་མི་མཉམ་པ་དང་མཉམ་པར་འགྱུར་བ་དེ་ལྟ་བུའི་
ཆོས་བཅོམ་ལྡན་འདས་ཀྱིས་བདག་ལ་ལེགས་པར་བསྟན་དུ་གསོལ།
རྣམ་པ་གང་དག་གིས་བདག་གིས་སངས་རྒྱས་ཀྱི་ཞིང་གི་ཡོན་ཏན་་་
གྱི་རྒྱན་བཀོད་པ་ཕུན་སུམ་ཚོགས་པ་ཡོངས་སུ་འཛིན་པར་འགྱུར་་་་
བའི་རྣམ་པ་དེ་ཡང་བཅོམ་ལྡན་འདས་ཀྱིས་བདག་ལ་ཡོངས་སུ་་་་་་
བཤད་དུ་གསོལ། ཀུན་དགའ་བོ་དེ་སྐད་ཅེས་གསོལ་པ་དང་། ད་
བཅོམ་ལྡན་འདས་དེ་བཞིན་གཤེགས་པ་འཇིག་རྟེན་དབང་ཕྱུག་་་་
རྒྱལ་པོ་དེས་དགེ་སློང་ཆོས་ཀྱི་འབྱུང་གནས་དེ་ལ་འདི་སྐད་ཅེས་་་་་
བཀའ་སྩལ་ཏོ། །དེའི་ཕྱིར་དགེ་སློང་ཁྱོད་བདག་ཉིད་ཀྱིས་སངས་
རྒྱས་ཀྱི་ཞིང་གི་ཡོན་ཏན་གྱི་རྒྱན་བཀོད་པ་ཕུན་སུམ་ཚོགས་པ་་་་་་
ཡོངས་སུ་ཟུངས་ཤིག །དེས་གསོལ་པ། བཅོམ་ལྡན་འདས་བདག་
17



སྤྲོ་བ་མ་མཆིས་སོ། །དེ་བཞིན་གཤེགས་པ་གཞན་དག་གི་སངས་
རྒྱས་ཀྱི་ཞིང་གི་ཡོན་ཏན་བཀོད་པའི་རྒྱན་ཕུན་སུམ་ཚོགས་པ་གང་
ཐོས་ནས་བདག་གི་རྒྱན་བཀོད་པ་ཐམས་ཅད་ཡོངས་སུ་རྫོགས་པར་་
འགྱུར་བ་བཅོམ་ལྡན་འདས་ཀྱིས་བཤད་དུ་གསོལ། ཀུན་དགའ་བོ་
དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་་་
པའི་སངས་རྒྱས་འཇིག་རྟེན་དབང་ཕྱུག་རྒྱལ་པོ་དེས་དགེ་སློང་དེའི་
བསམ་པ་མཁྱེན་ནས་དོན་བཞེད་པ། ཕན་པར་བཞེད་པ། ཐུགས་
བརྩེ་བ་ཅན་གྱིས་ཐུགས་བརྩེ་བ་ཉེ་བར་བཟུང་སྟེ། ། སངས་རྒྱས་ཀྱི་
ཚུལ་མི་གཅད་པའི་ཕྱིར་སེམས་ཅན་རྣམས་ལ་ཐུགས་རྗེ་ཆེན་པོ་་་་་་
བསྐྱེད་ནས། ལོ་བྱེ་བ་ཐམ་པར་སངས་རྒྱས་བྱེ་བ་ཁྲག་ཁྲིག་བརྒྱ་ས་
སྟོང་ཕྲག་བརྒྱད་ཅུ་རྩ་གཅིག་གི་སངས་རྒྱས་ཀྱི་ཞིང་གི་ཡོན་ཏན་གྱི་
རྒྱན་བཀོད་པ་ཕུན་སུམ་ཚོགས་པ་རྣམ་པ་དང་བཅས། ཡུལ་ཕྱོགས་
དང་བཅས། ། གཞི་ཅི་ལས་གྱུར་པ་དང་བཅས་པར་ཡང་དག་པར་
རབ་ཏུ་བཤད་དོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་
ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་་་་་་
བཅོམ་ལྡན་འདས་འཇིག་རྟེན་དབང་ཕྱུག་རྒྱལ་པོ་དེའི་སྐུ་ཚེའི་ཚད་་
ཇི་ཙམ་ཞིག་ཐུབ་པར་གྱུར། དེ་སྐད་ཅེས་གསོལ་པ་དང་། བཅོམ་
ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་་་་་
18



བཀའ་སྩལ་ཏོ། །དེ་བཞིན་གཤེགས་པ་འཇིག་རྟེན་དབང་ཕྱུག་རྒྱལ་
པོ་དེའི་ཚེའི་ཚད་ནི་བསྐལ་བ་བྱེ་བ་ཁྲག་ཁྲིག་བརྒྱ་སྟོང་ཕྲག་བཞི་་་་
བཅུ་ཐམ་པ་ཐུབ་པར་གྱུར་ཏོ། །ཀུན་དགའ་བོ་དེ་ནས་དགེ་སློང་
ཆོས་ཀྱི་འབྱུང་གནས་དེས་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ཕྲག་
བརྒྱད་ཅུ་རྩ་གཅིག་པོ་དེ་དག་གི་སངས་རྒྱས་ཀྱི་ཞིང་ཡོན་ཏན་གྱི་ས་
རྒྱན་བཀོད་པ་ཕུན་སུམ་ཚོགས་པ་གང་ཡིན་པ་དེ་དག་ཐམས་ཅད་་་
སངས་རྒྱས་ཀྱི་ཞིང་གཅིག་ཏུ་ཡོངས་སུ་བཟུང་ནས། །བཅོམ་ལྡན་
འདས་དེ་བཞིན་གཤེགས་པ་འཇིག་རྟེན་དབང་ཕྱུག་རྒྱལ་པོ་དེའི་་་་
ཞབས་ལ་མགོ་བོས་ཕྱག་འཚལ་ཏེ། བསྐོར་བ་བྱས་ནས་བཅོམ་ལྡན་
འདས་དེའི་གན་ནས་སོང་ངོ༌། །གང་དུ་ཡང་བསྐལ་པ་ལྔར་སངས་
རྒྱས་ཀྱི་ཞིང་གི་ཡོན་ཏན་གྱི་རྒྱན་བཀོད་པ་ཕུན་སུམ་ཚོགས་པ། ། །
ཤིན་ཏུ་ཐ་གྲུ་ཆེ་བ། ཤིན་ཏུ་གྱ་ནོམ་པ། སྔོན་ཕྱོགས་བཅུའི་འཇིག་
རྟེན་གྱི་ཁམས་ཐམས་ཅད་དུ་མ་བྱུང་བ་དག་ཀྱང་ཡོངས་སུ་བཟུང་་་
པར་གྱུར་ཏོ། །སྨོན་ལམ་ཤིན་ཏུ་རྒྱ་ཆེན་པོ་ཡང་བཏབ་བོ། །ཀུན་
དགའ་བོ་དེ་ལྟར་བཅོམ་ལྡན་འདས་དེ་བཞིན་གཤེགས་པ་འཇིག་་་་
རྟེན་དབང་ཕྱུག་རྒྱལ་པོ་དེས་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་་་
ཕྲག་བརྒྱད་ཅུ་རྩ་གཅིག་པོ་དེ་དག་གི་ཞིང་ཕུན་སུམ་ཚོགས་པ་གང་་
བརྗོད་པ་དེ་བས་ཀྱང་སངས་རྒྱས་ཀྱི་ཞིང་ཕུན་སུམ་ཚོགས་པ་ཆེས་་་
་་
19



ལྷག་པར་ཐ་གྲུ་ཆེ་བ། ཆེས་གྱ་ནོམ་པ། ། ཆེས་དཔག་ཏུ་མེད་པ་
ཡོངས་སུ་བཟུང་སྟེ། བཅོམ་ལྡན་འདས་འཇིག་རྟེན་དབང་ཕྱུག་་་་༌་
རྒྱལ་པོ་ག་ལ་བ་དེར་སོང་སྟེ། ཕྱིན་ནས་བཅོམ་ལྡན་འདས་དེའི་་་་་
ཞབས་ལ་མགོ་བོས་ཕྱག་འཚལ་ཏེ་འདི་སྐད་ཅེས་གསོལ་ཏོ། །བཅོམ་
དེ་ལྡན་འདས་བདག་གི་སངས་རྒྱས་ཀྱི་ཞིང་གི་ཡོན་ཏན་གྱི་རྒྱན་བཀོད་
པ་ཕུན་སུམ་ཚོགས་པ་ཡོངས་སུ་གཟུང་ལགས་སོ། །ཀུན་དགའ་བོ་
དེ་སྐད་ཅེས་གསོལ་བ་དང་། དེ་བཞིན་གཤེགས་པ་འཇིག་རྟེན་་་་་་
དབང་ཕྱུག་རྒྱལ་པོ་དེས་དགེ་སློང་ཆོས་ཀྱི་འབྱུང་གནས་དེ་ལ་འདི་་་
སྐད་ཅེས་བཀའ་སྩལ་ཏོ། །དེའི་ཕྱིར་དེ་བཞིན་གཤེགས་པ་ཡང་རྗེས་
སུ་ཡི་རང་བ་མཛད་ཀྱིས་དགེ་སློང་གིས་སྨྲོས་ཤིག །འདི་ནི་དུས་་་་་
ཡིན་གྱིས། འཁོར་དགའ་བར་གྱིས་ཤིག །མགུ་བ་སྐྱེད་ཅིག །སེང་
གེའི་སྒྲ་སྒྲོགས་ཤིག དེ་ཐོས་ན་བྱང་ཆུབ་སེམས་དཔའ་སེམས་་་་་་
དཔའ་ཆེན་པོ་དག་ད་ལྟར་དང་། མ་འོངས་པའི་དུས་ན་སངས་
རྒྱས་ཀྱི་ཞིང་ཕུན་སུམ་ཚོགས་པ་སྨོན་ལམ་གྱི་གནས་འདི་ལྟ་བུ་་་་་་
ཡོངས་སུ་འཛིན་པར་འགྱུར། ཡོངས་སུ་རྫོགས་པར་བྱེད་པར་་་་་་་་
བའགྱུར་རོ། །ཀུན་དགའ་བོ་དེ་ནས་དགེ་སློང་ཆོས་ཀྱི་འབྱུང་གནས་
དེས་དེའི་ཚེ་བཅོམ་ལྡན་འདས་དེ་ལ་འདི་སྐད་ཅེས་གསོལ་ཏོ། །
དེའི་སླད་དུ་ཇི་ལྟར་བདག་བླ་ན་མེད་པ་ཡང་དག་པར་རྫོགས་པའི་་
20



བྱང་ཆུབ་མངོན་པར་རྫོགས་པར་སངས་རྒྱས་པའི་ཚེ་སངས་རྒྱས་ཀྱི་་
ཞིང་དེ་ཡོན་ཏན་གྱི་རྒྱན་བཀོད་པ་བསམ་གྱིས་མི་ཁྱབ་པ་དང་ལྡན་
པར་འགྱུར་བའི་བདག་གི་སྨོན་ལམ་གྱི་ཁྱད་པར་བཅོམ་ལྡན་འདས་་
ཀྱིས་བདག་ལ་གསན་དུ་གསོལ། །བཅོམ་ལྡན་འདས་གལ་ཏེ་བདག་
གི་སངས་རྒྱས་ཀྱི་ཞིང་དེ་ན་སེམས་ཅན་དམྱལ་བ་དང་། དུད་་་་་་་
འགྲོའི་སྐྱེ་གནས་དང་། ཡི་དྭགས་ཀྱི་ཡུལ་དང་། ལྷ་མ་ཡིན་གྱི་རིས་
མཆིས་པར་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་་་་་
རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་་་་་
བགྱིའོ། །བཅོམ་ལྡན་འདས་གལ་ཏེ་བདག་གི་སངས་རྒྱས་ཀྱི་ཞིང་
དེར་སེམས་ཅན་གང་དག་སྐྱེས་པར་གྱུར་བ་དེ་དག་དེ་ནས་ཤི་་་་་་
འཕོས་ནས་སེམས་ཅན་དམྱལ་བའམ། དུད་འགྲོའི་སྐྱེ་གནས་སམ། །
ཡི་དྭགས་ཀྱི་ཡུལ་ལམ། ལྷ་མ་ཡིན་གྱི་རིས་སུ་མི་ལྟུང་བར་མ་གྱུར་པ་
དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་་
མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་་་་་་་
འདས་གལ་ཏེ་བདག་གི་སངས་རྒྱས་ཀྱི་ཞིང་དེར་སེམས་ཅན་གང་་་
དག་སྐྱེས་པ་དེ་དག་ཐམས་ཅད་འདི་ལྟ་སྟེ། གསེར་གྱི་ཁ་དོག་ཏུ་ཁ་
དོག་གཅིག་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་
མས་
21



བགྱིའོ། །བཅོམ་ལྡན་འདས་གལ་ཏེ་བདག་གི་སངས་རྒྱས་ཀྱི་ཞིང་དེ་
ན་ལྷ་དང་མི་ཐ་དད་པ་དག་གདའ་བར་གྱུར་པ་གཞན་དུ་ན་ཀུན་་་་་
རྫོབ་ཀྱི་ཐ་སྙད་ཙམ་དུ་མིང་དང་བརྡས་ལྷ་དང་མི་ཞེས་བགྱི་བའི་༌་་་་
གྲངས་སུ་མཆི་བར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་་་་
དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་་་་
བར་མི་བགྱིའོ། །བཅོམ་ལྡན་འདས་གལ་ཏེ་བདག་གི་སངས་རྒྱས་ཀྱི་
ཞིང་དེར་སེམས་ཅན་གང་དག་སྐྱེས་པར་གྱུར་པ་དེ་དག་ཐམས་ཅད་
གལ་ཏེ་ཐ་ན་སེམས་ཀྱི་སྐད་ཅིག་ཐང་ཅིག་ལ་སངས་རྒྱས་ཀྱི་ཞིང་བྱེ་
བ་ཁྲག་ཁྲིག་བརྒྱ་སྟོང་འདའ་བའི་རྫུ་འཕྲུལ་ལ་དབང་བའི་དམ་པའི་
ཕ་རོལ་དུ་སོན་པར་མ་གྱུར་བ་དེ་སྲིད་དུ་བདག་བླ་ན་མེད་པ་ཡང་་་
དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་་་་
བར་མི་བགྱིའོ། །བཅོམ་ལྡན་འདས་གལ་ཏེ་བདག་གི་སངས་རྒྱས་ཀྱི་
ཞིང་དེར་སེམས་ཅན་གང་དག་སྐྱེས་བར་གྱུར་པ་དེ་དག་ཐམས་ཅད་
ཐ་ན་བསྐལ་བ་བྱེ་བ་ཁྲག་ཁྲིག་བརྒྱ་སྟོང་རྗེས་སུ་དྲན་པའི་ཚེ་རབས་
དྲན་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་་་
རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་་་་་
བགྱིའོ༑ །བཅོམ་ལྡན་འདས་གལ་ཏེ་བདག་གི་སངས་རྒྱས་ཀྱི་ཞིང་
དེར་སེམས་ཅན་གང་དག་སྐྱེས་པར་གྱུར་པ་དེ་དག་ཐམས་ཅད་ཐ་་་
22



ན་འཇིག་རྟེན་གྱི་ཁམས་བྱེ་བ་ཁྲག་ཁྲིག་བརྒྱ་སྟོང་མཐོང་བའི་ལྷའི་་་
མིག་ཐོབ་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་་་་
པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་
བགྱིའོ༑ །བཅོམ་ལྡན་འདས་གལ་ཏེ་བདག་གི་སངས་རྒྱས་ཀྱི་ཞིང་
དེར་སེམས་ཅན་གང་དག་སྐྱེས་པར་གྱུར་པ་དེ་དག་ཐམས་ཅད་ཐ་་་
ན་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་དུ་ཅིག་ཅར་ཆོས་་་་
ཉན་པའི་ལྷའི་རྣ་བ་ཐོབ་པར་མ་གྱུར་པ་དེ་སྲིད་དུ་བདག་བླ་ན་་་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་གི་
སངས་རྒྱས་ཀྱི་ཞིང་དེར་སེམས་ཅན་གང་དག་སྐྱེས་པར་གྱུར་པ་དེ་
དག་ཐམས་ཅད་ཐ་ན་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་
དུ་གཏོགས་པའི་སེམས་ཅན་རྣམས་ཀྱི་སེམས་ཀྱི་སྤྱོད་པ་ཡོངས་སུ་་་་
འཚལ་པར་ཕ་རོལ་གྱི་སེམས་འཚལ་བ་ལ་མཁས་པར་མ་གྱུར་པ་དེ་་
སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་་་་་
མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་་་་་་
འདས་གལ་ཏེ་བདག་གི་སངས་རྒྱས་ཀྱི་ཞིང་དེར་སེམས་ཅན་གང་་་་
དག་སྐྱེས་པར་གྱུར་པ་དེ་དག་ཐམས་ཅད་ཐ་ན་རང་གི་ལུས་ལ་་་་་་
ཡོངས་སུ་འཛིན་པའི་འདུ་ཤེས་འགའ་ཞིག་སྐྱེད་ན་ཡང་དེ་སྲིད་དུ་
23



བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་་་
བདག་གི་སངས་རྒྱས་ཀྱི་ཞིང་དེར་སེམས་ཅན་གང་དག་སྐྱེས་པར་་་་
གྱུར་པ་དེ་དག་ཐམས་ཅད་ཡོངས་སུ་མྱ་ངན་ལས་འདས་པ་ཆེན་་་་་་
པོའི་བར་དུ་འདི་ལྟ་སྟེ། ཡང་དག་པ་ཉིད་ལ་ངེས་པར་མ་གྱུར་པ་དེ་
སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་་་་་
མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་་་་་་་
འདས་གལ་ཏེ་བདག་བླ་ན་མེད་པ་ཡང་དག་པར་རྫོགས་པའི་བྱང་་་
ཆུབ་མངོན་པར་རྫོགས་པར་སངས་རྒྱས་པའི་ཚེ་སངས་རྒྱས་ཀྱི་ཞིང་
དེ་ན་སེམས་ཅན་འགའ་ཞིག་གིས་ཉན་ཐོས་རྣམས་ཀྱིས་ཚད་ཀྱི་་་་་
གྲངས་རྙེད་པར་འགྱུར་བ་ལྟ་ན་ཐ་ན་སྟོང་གསུམ་གྱི་སྟོང་ཆེན་པོའི་་
འཇིགས་རྟེན་གྱི་ཁམས་སུ་གཏོགས་པའི་སེམས་ཅན་ཐམས་ཅད་་་་་
རང་སངས་རྒྱས་སུ་གྱུར་ལ། བསྐལ་བ་བྱེ་བ་ཁྲག་ཁྲིག་བརྒྱ་སྟོང་དུ་
བགྲངས་ཏེ་གྲངས་སྙེད་པར་གྱུར་ན་ཡང་དེ་སྲིད་དུ་བདག་བླ་ན་་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བླ་ན་
མེད་པར་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་་་་་
པར་སངས་རྒྱས་པའི་ཚེ་སངས་རྒྱས་ཀྱི་ཞིང་དེར་བདག་གི་འོད་ཐ་་་
24



ན་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་གི་ཚད་དང་ལྡན་་་་་
པར་གྱུར་ན་ཡང་དེ་སྲིད་དུ་བདག་བླ་ན་མེད་པ་ཡང་དག་པར་་་་་་
རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་་་་་
བགྱིའོ། །བཅོམ་ལྡན་འདས་གལ་ཏེ་བདག་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་་་
ཚེ་སངས་རྒྱས་ཀྱི་ཞིང་དེ་ན་སྨོན་ལམ་གྱི་དབང་མ་གཏོགས་པར་་་་་
སེམས་ཅན་རྣམས་ཀྱི་ཚེའི་ཚད་ལ་ཚད་མཆིས་པར་གྱུར་པ་དེ་སྲིད་་་
དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་་་
པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་
ཏེ་བདག་བྱང་ཆུབ་ཐོབ་པའི་ཚེ་ཚེའི་ཚད་ཐ་ན་བསྐལ་བ་བྱེ་བ་ཁྲག་
ཁྲིག་བརྒྱ་སྟོང་དུ་བགྲངས་པས་མཐར་ཕྱིན་པར་གྱུར་ན་ཡང་དེ་སྲིད་
དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་་་
པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་
ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེ་ན་སེམས་་་་་
ཅན་རྣམས་ལ་མི་དགེ་བའི་མིང་མཆིས་པར་གྱུར་ན་ཡང་དེ་སྲིད་དུ་
བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་
བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་དཔག་ཏུ་མ་མཆིས་
25



པ་དག་ན་སངས་རྒྱས་བཅོམ་ལྡན་འདས་གྲངས་མ་མཆིས་དཔག་ཏུ་་
མ་མཆིས་བདག་མིང་ཡོངས་སུ་བརྗོད་པར་མ་གྱུར་ཏམ། བསྔགས་
པ་མི་རྗོད་དམ། བསྟོད་པ་མི་རྗོད་དམ། གྲགས་པ་མི་རྗོད་པ་དེ་
སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་་་་་
མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་
འདས་གལ་ཏེ་བདག་བྱང་ཆུབ་ཐོབ་པའི་ཚེ་སེམས་ཅན་གང་དག་་་
འཇིག་རྟེན་གྱི་ཁམས་གཞན་དག་ཏུ་བླ་ན་མེད་པ་ཡང་དག་པར་་་་་
རྫོགས་པའི་བྱང་ཆུབ་ཏུ་སེམས་བསྐྱེད་ནས་བདག་གི་མིང་ཐོས་ཏེ་་་་
སེམས་རབ་ཏུ་དང་བར་གྱུར་ལ། བདག་རྗེས་སུ་དྲན་པ་དེ་དག་་་་་
གལ་ཏེ་འགུམ་པའི་དུས་ཉེ་བར་གནས་པའི་ཚེ་བདག་དགེ་སློང་གི་
དགེ་འདུན་གྱིས་ཡོངས་སུ་བསྐོར་ཅིང་མདུན་དུ་བདར་བའི་མདུན་་་
དུ་འདི་ལྟ་སྟེ། གཡེང་བ་མ་མཆིས་པའི་སེམས་ཀྱིས་གནས་པར་མ་
གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་་་་
བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་
ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་
གྲངས་མ་མཆིས་དཔག་ཏུ་མ་མཆིས་པ་དག་ན་སེམས་ཅན་གང་དག་
གིས་བདག་གི་མིང་ཐོས་ནས་སངས་རྒྱས་ཀྱི་ཞིང་དེར་སྐྱེ་བར་བགྱི་་་
བའི་སླད་དུ་སེམས་གཏོང་ཞིང་། དགེ་བའི་རྩ་བ་རྣམས་ཀྱང་ཡོངས་
26



སུ་བསྔོ་བར་བགྱིད་ན་མཚམས་མ་མཆིས་པར་བགྱིད་པ་དང་། དམ་
པའི་ཆོས་སྤོང་བའི་སྒྲིབ་པས་བསྒྲིབས་པའི་སེམས་ཅན་རྣམས་མ་་་་
གཏོགས་པར་དེ་དག་ཐ་ན་སེམས་བསྐྱེད་པའི་འགྱུར་བ་བཅུས་་་་་་
སངས་རྒྱས་ཀྱི་ཞིང་དེར་སྐྱེ་བར་མ་གྱུར་པ་དེ་སྲིད་དུ་བདག་བླ་ན་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་
ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེར་སེམས་ཅན་གང་དག་སྐྱེས་
པར་གྱུར་པ་དེ་དག་ཐམས་ཅད་སྐྱེས་བུ་ཆེན་པོའི་མཚན་སུམ་ཅུ་རྩ་་
གཉིས་དང་ལྡན་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་་་་
བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་
པའི་ཚེ་སངས་རྒྱས་ཀྱི་ཞིང་དེར་སེམས་ཅན་གང་དག་སྐྱེས་པར་གྱུར་
པ༑ ཞ་ བྱང་ཆུབ་སེམས་དཔའ་སེམས་དཔའ་ཆེན་པོ་གོ་ཆ་ཆེན་པོ་
བགོས་པ། འཇིག་རྟེན་ཐམས་ཅད་ཀྱི་དོན་དུ་གོ་ཆ་བགོས་པ། །
འཇིག་རྟེན་ཐམས་ཅད་ཀྱི་དོན་ལ་བརྩོན་པ། འཇིག་རྟེན་ཐམས་
ཅད་ཡོངས་སུ་མྱ་ངན་ལས་བཟླ་བ་ལ་མངོན་པར་བརྩོན་པ། འཇིག་
རྟེན་གྱི་ཁམས་ཐམས་ཅད་དུ་བྱང་ཆུབ་སེམས་དཔའི་སྤྱད་པ་སྤྱོད་་་
པར་འཚལ་བ། སངས་རྒྱས་ཐམས་ཅད་ལ་ཕུ་དུད་བགྱི་བར་འཚལ་



བ༑ སེམས་ཅན་གངྒཱའི་ཀླུང་གི་བྱེ་མ་སྙེད་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ལ་དགོད་པར་འཚལ་བ་ཡང་གོང་མའི་་་
སྤྱོད་པ་ལ་མངོན་དུ་ཕྱོགས་པ། ཀུན་ཏུ་བཟང་པོའི་སྤྱོད་པས་ངེས་
པར་བྱུང་བ་རྣམས་ཀྱི་སྨོན་ལམ་གྱི་ཁྱད་པར་མ་གཏོགས་པར་དེ་་་་་
དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་”་
ཏུ་སྐྱེ་བ་གཅིག་གིས་ཐོཊ་པར་མ་གྱུར་པ་དེ་སྲིད་དུ་བདག་བླ་ན་་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་
ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེར་སེམས་ཅན་གང་དག་སྐྱེས་
པར་གྱུར་པ་དེ་དག་ཐམས་ཅད་སྔ་དྲོ་གཅིག་བཞིན་སངས་རྒྱས་ཀྱི་ས་
ཞིང་གཞན་དག་ཏུ་མཆིས་ལ། སངས་རྒྱས་བརྒྱ་ཕྲག་མང་པོ་དང༌།
སངས་རྒྱས་སྟོང་ཕྲག་མང་པོ་དང༌། སངས་རྒྱས་བརྒྱ་སྟོང་ཕྲག་མང་
པོ་དང་། སངས་རྒྱས་བྱེ་བ་ཕྲག་མང་པོ་ནས་སངས་རྒྱས་བྱེ་བ་ཁྲག་
ཁྲིག་བརྒྱ་སྟོང་ཕྲག་མང་པོ་དག་ལ་འདི་ལྟ་སྟེ། སངས་རྒྱས་ཀྱིས་་་་
མཐུས་བདེ་བར་སྦྱར་བ་ཐམས་ཅད་ཀྱིས་བསྙེན་བཀུར་བགྱིད་པར་་་
མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་
ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་
28



དེ་ན་བྱང་ཆུབ་སེམས་དཔའ་དེ་དག་འདི་ལྟ་སྟེ། གསེར་རམ།་
དངུལ་ལམ། ནོར་བུའམ། མུ་ཏིག་གམ། བི་ཌཱུརླའམ། དུང་ངམ། །
མེན་ཤེལ་ལམ། བྱི་རུའམ། ཤེལ་ལམ། སྤུག་གམ། རྡོའི་སྙིང་པོའམ།
མུ་ཏིག་དམར་པོ་ལ་སོགས་པ་གང་ཡང་རུང་བའམ། རིན་པོ་ཆེ་་་་་
ཐམས་ཅད་དམ། མེ་ཏོག་དང་། སྤོས་དང་། ཕྲེང་བ་དང༌། བྱུག་
པ་དང༌། བདུག་པ་དང་། ཕྱེ་མ་དང་། གོས་དང༌། གདུགས་དང༌།
རྒྱལ་མཚན་དང་། བ་དན་དང༌། མར་མེ་ཐམས་ཅད་དང་། གླུ་
དང་། གར་དང་། རོལ་མོའི་དབྱངས་སྒྲའམ་རྣམ་པ་ཇི་ལྟ་བུ་དག་
འཚལ་པར་གྱུར་ནས་དགེ་བའི་རྩ་བ་རྣམས་བསྐྲུན་པ་རྣམ་པ་དེ་ལྟ་
བུ་དེ་དག་སེམས་བསྐྱེད་མ་ཐག་ཏུ་གལ་ཏེ་དེ་དག་ལ་བྱུང་བར་མ་་་་
གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་་་་
བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་
ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་
དེར་སེམས་ཅན་གང་དག་སྐྱེས་པར་གྱུར་པ་དེ་དག་ཐམས་ཅད་་་་་་
ཐམས་ཅད་མཁྱེན་པ་ཉིད་དང་ལྡན་པའི་ཆོས་ཀྱི་བཀའ་མཆིད་མཆི་་
བར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །
བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་་་
29



ཀྱི་ཞིང་དེ་ན་བྱང་ཆུབ་སེམས་དཔའ་དག་འདི་སྙམ་དུ་བདག་ཅག་་་
འཇིག་རྟེན་གྱི་ཁམས་འདི་ན་གནས་བཞིན་དུ་སངས་རྒྱས་ཀྱི་ཞིང་་་་
གྲངས་མེད་དཔག་ཏུ་མེད་པ་དག་ཏུ་སངས་རྒྱས་བཅོམ་ལྡན་འདས་་
རྣམས་ལ་འདི་ལྟ་སྟེ། ན་བཟའ་དང༌། ཞལ་ཟས་དང༌། གཟིམས་ཆ་
དང་། ལྷུན་གྱི་གསོས་སྨན་དང༌། ཡོ་བྱད་རྣམས་དང་། མེ་ཏོག་
དང་། བདུག་པ་དང་། སྤོས་དང་། ཕྲེང་བ་དང་། བྱུག་པ་དང༌། །
ཕྱེ་མ་དང༌། ན་བཟའ་དང༌། གདུགས་དང༌། རྒྱལ་མཚན་དང༌། །
བ་དན་རྣམས་དང༌། གླུ་དང་། གར་དང༌། སིལ་སྙན་དང་། རིན་
པོ་ཆེ་རྣམ་པ་ཐ་དད་པའི་ཆར་རྣམས་ཀྱིས་བསྟི་སྟང་དུ་བགྱི་བ་་་་་
དང་། བླ་མར་བགྱི་བ་དང་། རིམ་གྲོར་བགྱི་བ་དང༌། མཆོད་པར་
བགྱི་བར་སེམས་བསྐྱེད་ལ། དེ་དག་གིས་སེམས་བསྐྱེད་མ་ཐག་ཏུ་
གལ་ཏེ་འདི་ལྟར་སངས་རྒྱས་བཅོམ་ལྡན་འདས་དེ་དག་གིས་ཐུགས་་
བརྩེ་བས་ཉེ་བར་བཟུང་སྟེ། མཆོད་པ་དེ་དག་བཞེས་པར་མ་གྱུར་
པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་་་་
ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་
འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེར་
སེམས་ཅན་གང་དག་སྐྱེས་པར་གྱུར་པ་དེ་དག་ཐམས་ཅད་སྲེད་མེད་
ཀྱི་བུ་དང༌། རྡོ་རྗེ་ལྟར་མཁྲེགས་པའི་ལུས་དང་། །མཐུ་ཐོབ་པར་མ་



གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་་་་
བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་
ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་
དེ་ན་རྒྱན་གྱི་ཁ་དོག་སེམས་ཅན་འགའ་ཞིག་གིས་ལྷའི་མིག་གིས་་་་་
མཐའ་བལྟ་ན་ཡང་སངས་རྒྱས་ཀྱི་ཞིང་འདིའི་གཟི་བརྗིད་ནི་འདི་ལྟ་
བུའོ༑ །ཁ་དོག་ནི་འདི་ལྟ་བུའོ། །འབྱོར་བ་ནི་འདི་ལྟ་བུའོ། །ཞེས་ཁ་
དོག་ཐ་དད་པ་དག་འཚལ་བར་མ་གྱུར་པ་དེ་སྲིད་དུ་བདག་བླ་ན་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་
ཆུབ་ཐོབ་པའི་ཚེ་སངས་ཀྱི་ཞིང་དེ་ན་ཐམས་ཅད་ཀྱི་ནང་ན་བྱང་་་་
ཆུབ་སེམས་དཔའ་གང་དགེ་པའི་རྩ་བ་ཆུང་བ་དེས་ཀྱང་བྱང་ཆུབ་་་
ཀྱི་ཤིང་དཔག་ཚད་སྟོང་དྲུག་བརྒྱ་ཙམ་དུ་མཐོ་བར་འཚལ་བར་མ་་་
གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་་་་་
བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་
ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་
དེ་ན་བྱང་ཆུབ་སེམས་དཔའ་གང་ལུང་ནོད་པ་དང༌། ཁ་ཏོན་་་་་་་
བ གྱིད་པར་གྱུར་པ་དེ་དག་ཐམས་ཅད་སོ་སོ་ཡང་དག་པར་རིག་པ་
ཐོབ་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་་་་
31



རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་་་་་
བགྱིའོ༑ །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་
སངས་རྒྱས་ཀྱི་ཞིང་དེར་སེམས་ཅན་གང་དག་སྐྱེས་པར་གྱུར་པ་དེ་་་
དག་ཐམས་ཅད་ཤེས་རབ་དང༌། སྤོབས་པ་མཐའ་ཡས་པ་ཐོབ་པར་
མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་
ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ། སངས་རྒྱས་ཀྱི་
ཞིང་དེར་གང་ན་ཀུན་ཏུ་སངས་རྒྱས་ཀྱི་ཞིང་དཔག་ཏུ་མ་མཆིས། །
གྲངས་མ་མཆིས། བསམ་གྱིས་མི་ཁྱབ། མཚུངས་པ་མ་མཆིས། ཚད་
མ་མཆིས་པ་དག་ཀུན་ཏུ་གདའ་བ་འདི་ལྟ་སྟེ། དཔེར་ན་ཤིན་ཏུ་
ཕྱིས་པའི་མེ་ལོང་གི་དཀྱིལ་འཁོར་ལ་བཞིན་གྱི་དཀྱིལ་འཁོར་གདའ་
བ་དེ་ལྟ་བུའི་འོད་གསལ་བར་མ་གྱུར་པ་དེ་སྲིད་དུ་བདག་བླ་ན་་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་
ཆུབ་ཐོབ་པའི་ཚེ། སངས་རྒྱས་ཀྱི་ཞིང་དེ་ན་སའི་སྟེང་ནས་བཟུང་
སྟེ༑ བར་སྣང་གི་བར་ལས་ལྷ་དང་མིའི་ཡུལ་ལས་ཤིན་ཏུ་འདས་
པའི་བདུག་པ་རིགས་བཟང་པོ་དེ་བཞིན་གཤེགས་པ་དང༌། བྱང་
ཆུབ་སེམས་དཔའ་ལ་འོས་པ་དག་དྲི་རབ་ཏུ་བདའ་བའི་པོག་པོར་་་
32



སྣོད་རིན་པོ་ཆེ་སྣ་ཚོགས་ལས་བགྱིས་པ་བརྒྱ་སྟོང་དག་ནས་རྟག་ཏུ་་
བདུགས་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་་་་
པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་
བགྱིའོ། །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ། །
སངས་རྒྱས་ཀྱི་ཞིང་དེ་ན་མེ་ཏོག་དྲི་རབ་ཏུ་བདའ་བ་ཐ་དད་པའི ་་་
ཆར་རྟག་ཏུ་འབབ་པར་གྱུར་པ་དང་། རོལ་མོའི་དབྱངས་སྒྲའི་ང་
རོ་ཡིད་དུ་མཆི་བའི་སྤྲིན་རྟག་ཏུ་སྒྲ་འབྱུང་བར་མ་གྱུར་པ་དེ་སྲིད་་་
དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་་་
པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་
ཏེ་བདག་བྱང་ཆུབ་ཐོབ་པའི་ཚེ། བདག་གི་འོད་ཀྱིས་འཇིག་རྟེན་གྱི་
ཁམས་གྲངས་མ་མཆིས། བསམ་གྱིས་མི་ཁྱབ། མཚུངས་པ་མ་
མཆིས་པ་དག་ཏུ་སེམས་ཅན་གང་དག་ལ་གསལ་བར་གྱུར་པ་དེ་་་་་
དག་ཐམས་ཅད་ལྷ་དང་མིའི་ལས་ཤིན་ཏུ་འདས་པའི་བདེ་བ་དང་ས་
ལྡན་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་་་
རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་་་་་
བགྱིའོ༑ །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ། །
ཀུན་ཏུ་སངས་རྒྱས་ཀྱི་ཀྱིཞིང་དཔག་ཏུ་མ་མཆིས། གྲངས་མ་མཆིས།
བསམ་གྱིས་མི་ཁྱབ། མཚུངས་པ་མ་མཆིས། ཚད་མ་མཆིས་པ་དག་
33



ཏུ་བྱང་ཆུབ་སེམས་དཔའ་དག་གིས་བདག་གི་མིང་ཐོས་ཏེ། ཐོས་མ་
ཐག་པ་ལས་བྱུང་བའི་དགེ་བའི་རྩ་བས་ཚེ་རྗེས་ནས་བྱང་ཆུབ་སྙིང་་
པོའི་མཐའི་བར་དུ་གཟུངས་ཐོབ་པར་མ་གྱུར་པ་དེ་སྲིད་དུ་བདག་་་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་
བྱང་ཆུབ་ཐོབ་པའི་ཚེ། ཀུན་ཏུ་སངས་རྒྱས་ཞིང་གྲངས་མ་མཆིས། །
བསམ་གྱིས་མི་ཁྱབ། མཚུངས་པ་མ་མཆིས། ཚད་མ་མཆིས་པ་དག་
ན་བུད་མེད་གང་དག་གིས་བདག་གི་མིང་ཐོས་ནས་རབ་ཏུ་དང་བ་
སྐྱེས་ཏེ། བྱང་ཆུབ་ཏུ་སེམས་བསྐྱེད་པར་གྱུར་ལ། བུད་མེད་ཀྱི་ལུས་
ལ་སྨོད་པར་གྱུར་ཏེ། དེ་དག་ཚེ་རྗེས་ནས་གལ་ཏེ་བུད་མེད་ཀྱི་ལུས་
ལན་གཉིས་ཐོབ་པར་གྱུར་པ་དེ་སྲིད་དུ་བདག་བླ་ན་མེད་པ་ཡང་་་་
དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་བར་་་
མི་བགྱིའོ། བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ།
སངས་རྒྱས་ཀྱི་ཞིང་དཔག་ཏུ་མ་མཆིས། གྲངས་མ་མཆིས། བསམ་
གྱིས་མི་ཁྱབ། མཚུངས་པ་མ་མཆིས། ཚད་མ་མཆིས་པ་དག་ན་
སེམས་ཅན་གང་དག་གིས་བདག་གི་མིང་ཐོས་པར་གྱུར་ལ། མིང་
ཐོས་པ་ཙམ་གྱིས་བྱང་ཆུབ་ཀྱི་སྙིང་པོའི་མཐའི་བར་དུ་ཚངས་པར་་་་
སྤྱོད་པར་མ་གྱུར་པ་དེ་སྲིད་དུ་བདག་བླ་ན་མེད་བ་ཡང་དག་པར་་་་་



རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་་་་་
བགྱིའོ། བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ། །
ཕྱོགས་བཅུ་ཀུན་ཏུ་སངས་རྒྱས་ཀྱི་ཞིང་དཔག་ཏུ་མ་མཆིས། གྲངས་
མ་མཆིས་པ། བསམ་གྱིས་མི་ཁྱབ་པ། མཚུངས་པ་མ་མཆིས་པ། །
ཚད་མ་མཆིས་པ་དག་ན་སེམས་ཅན་གང་དག་གིས་བདག་གི་མིང་་་
ཐོས་ལ། ཡན་ལག་ལྔའི་ཕྱག་བགྱི་བས་ཕྱག་འཚལ་བ་དང༌། དེ་
དག་བྱང་ཆུབ་སེམས་དཔའི་སྤྱད་པ་སྤྱོད་ན་ལྷ་དང་བཅས་པའི་་་་་
འཇིག་རྟེན་གྱིས་བསྟི་སྟང་དུ་བགྱི་བར་མ་གྱུར་པ་དེ་སྲིད་དུ་བདག་་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་
བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེ་ན་བྱང་ཆུབ་སེམས་་་་་
དཔའ་གང་ཆོས་གོས་འཁྲུའམ། སྐེམ་སམ། འདྲུབ་བམ། འཚེད་
པའི་ལས་བགྱིད་པར་གྱུར་ལ། ཆོས་གོས་རིན་པོ་ཆེ་སར་བ་ཁྲེའུ་་་་་
ཚང་རིགས་བཟང་བ་དེ་བཞིན་གཤེགས་པས་གནང་བ་དག་སེམས་་་
བསྐྱེད་མ་ཐག་ཏུ་བགོས་པར་བདག་གིས་འཚལ་པར་མ་གྱུར་པ་དེ་་་
སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་་་་་
མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་་་་་་་
འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེར་
35



སེམས་ཅན་དག་སྐྱེས་མ་ཐག་ཏུ་འདི་ལྟ་སྟེ། དཔེར་ན་དགེ་སློང་
དགྲ་བཅོམ་པ་ཡོངས་སུ་གདུང་བ་མ་མཆིས་པ། བསམ་གཏན་་་་་་
གསུམ་པ་ལ་སྙོམས་པར་འཇུག་པ་ལྟ་བུར་བདེ་བ་རྣམ་པ་དེ་ལྟ་བུ་་་
ཐོབ་པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་་་
རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་་་་་་་
བགྱིའོ༑ །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་
སངས་རྒྱས་ཀྱི་ཞིང་དེར་བྱང་ཆུབ་སེམས་དཔའ་གང་དག་སྐྱེས་པར་་
གྱུར་པ་དེ་དག་སངས་རྒྱས་ཀྱི་ཞིང་གི་ཡོན་ཏན་གྱི་རྒྱན་བཀོད་པ་་་་
རྣམ་པ་ཇི་ལྟ་བུ་དག་འདོད་པར་གྱུར་པ་རྣམ་པ་དེ་ལྟ་བུ་དག་རིན་་་
པོ་ཆེའི་ཤིང་སྣ་ཚོགས་ལས་འཚལ་བར་མ་གྱུར་པ་དེ་སྲིད་དུ་བདག་་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་
བྱང་ཆུབ་ཐོབ་པའི་ཚེ་བྱང་ཆུབ་སེམས་དཔའ་སངས་རྒྱས་ཀྱི་ཞིང་་་་
གཞན་དུ་སྐྱེས་པ་དག་གིས་བདག་གི་མིང་ཐོས་ལ་དབང་པོ་མ་ཚང་་
བ་མེད་པར་ཐོབ་པར་མི་འགྱུར་བ་དེ་སྲིད་དུ་བདག་བླ་ན་མེད་པ་་་་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་
རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་
པའི་ཚེ། སངས་རྒྱས་ཀྱི་ཞིང་གཞན་ན་གནས་པའི་བྱང་ཆུབ་སེམས་



དཔའ་དག་གིས་བདག་གི་མིང་ཐོས་མ་ཐག་ཏུ་ཤིན་ཏུ་རྣམ་པར་ཕྱེ་་
བ་ཞེས་བྱ་བའི་ཏིང་ངེ་འཛིན་ཐོབ་པར་མ་གྱུར་པ་དང་། བྱང་ཆུབ་
སེམས་དཔའ་ཏིང་ངེ་འཛིན་དེ་ལ་གནས་ནས་སྐད་ཅིག་གཅིག་་་་་་
འདས་པ་ཙམ་གྱིས་སངས་རྒྱས་བཅོམ་ལྡན་འདས་དཔག་ཏུ་མ་་་་་
མཆིས། གྲངས་མ་མཆིས། བསམ་གྱིས་མི་ཁྱབ། མཚུངས་པ་མ་
མཆིས། ཚད་མ་མཆིས་པ་དག་མཐོང་ལ་ཏིང་ངེ་འཛིན་དེ་བར་མ་
དོར་ཆབ་འཚལ་བར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་་་་
བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་
པའི་ཚེ་སེམས་ཅན་དག་གིས་བདག་གི་མིང་ཐོས་ལ་ཐོས་མ་ཐག་པ་
ལས་བྱུང་བའི་དགེ་བའི་རྩ་བས་སེམས་ཅན་རྣམས་བྱང་ཆུབ་ཀྱི་་་་་
མཐའི་བར་དུ་རིགས་བཟང་པོའི་རིགས་སུ་སྐྱེ་བ་ཐོབ་པར་མ་གྱུར་་་
པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་་་་
ཆུབ་མངོན་པར་རྫོགས་བར་འཚང་རྒྱ་བར་མི་བགྱིའོ། །བཅོམ་ལྡན་
འདས་གལ་ཏེ་བདག་བྱང་ཆུབ་ཐོབ་པའི་ཚེ་འདི་ལས་གཞན་དུ་གྱུར་
པའི་སངས་རྒྱས་ཀྱི་ཞིང་རྣམས་སུ་བྱང་ཆུབ་སེམས་དཔའ་གང་དག་་
གིས་བདག་གི་མིང་ཐོས་པར་གྱུར་ལ། དེ་ཐོས་མ་ཐག་པ་ལས་བྱུང་
བའི་དགེ་བའི་རྩ་བས་བྱང་ཆུབ་ཀྱི་མཐའི་བར་དུ་ཐམས་ཅད་བྱང་་་
1:|:
37



ཆུབ་སེམས་དཔའི་སྤྱོད་པ་ལ་དགའ་བ་དང་། མཆོག་ཏུ་དགའ་བའི་
དགེ་བའི་རྩ་བ་དང་ཕྲད་པར་མ་གྱུར་པ་དེ་སྲིད་དུ་བདག་བླ་ན་་་་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་
ཆུབ་ཐོབ་པའི་ཚེ་འདི་ལས་གཞན་དུ་གྱུར་པའི་འཇིག་རྟེན་གྱི་ཁམས་
རྣམས་སུ་བྱང་ཆུབ་སེམས་དཔའ་གང་དག་གིས་བདག་གི་མིང་ཐོས་་
མ་ཐག་ཏུ་ཀུན་གྱི་རྗེས་སུ་སོང་བ་ཞེས་བགྱི་བའི་ཏིང་ངེ་འཛིན་ཐོབ་
པར་མ་གྱུར་བ་དང༌། བྱང་ཆུབ་སེམས་དཔའ་དག་ཏིང་ངེ་འཛིན་
དེ་ལ་གནས་ནས་སྐད་ཅིག་གཅིག་འདས་པ་ཙམ་གྱིས་སངས་རྒྱས་་་་
བཅོམ་ལྡན་འདས་གྲངས་མ་མཆིས། དཔག་ཏུ་མ་མཆིས། བསམ་
གྱིས་མི་ཁྱབ། མཚུངས་པ་མ་མཆིས། ཚད་མ་མཆིས་པ་དག་ལ་བསྟི་
སྟང་བགྱིད་ལ། ཏིང་ངེ་འཛིན་དེ་བྱང་ཆུབ་ཀྱི་སྙིང་པོའི་མཐའི་བར་
དུ་བར་མ་དོར་ཆབ་འཚལ་བར་མ་གྱུར་པ་དེ་སྲིད་དུ་བདག་བླ་ན་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་་
འཚང་རྒྱ་བར་མི་བགྱིའོ། །བཅོམ་ལྡན་འདས་གལ་ཏེ་བདག་བྱང་
ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེར་སེམས་ཅན་གང་དག་སྐྱེས་
པར་གྱུར་པ་དེ་དག་ཆོས་བསྟན་པ་རྣམ་པ་ཇི་ལྟ་བུ་ཉན་འཚལ་བར་
གྱུར་པ་ཆོས་བསྟན་པ་རྣམ་པ་དེ་ལྟ་བུ་སེམས་བསྐྱེད་མ་ཐག་ཏུ་ཐོས་
38



པར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །
བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་་་
ཀྱི་ཞིང་གཞན་དག་ཏུ་བྱང་ཆུབ་སེམས་དཔའ་གང་དག་གིས་བདག་
གི་མིང་ཐོས་པ་དེ་དག་བདག་གི་མིང་ཐོས་མ་ཐག་ཏུ་བླ་ན་མེད་པ་་་
ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་མ་གྱུར་་་
པ་དེ་སྲིད་དུ་བདག་བླ་ན་མེད་པ་ཡང་དག་པར་རྫོགས་པའི་བྱང་་་་
ཆུབ་མངོན་པར་རྫོགས་པར་འཚང་རྒྱ་བར་མི་བགྱིའོ། །བཅོམ་ལྡན་
འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་་་་་་
གཞན་དག་ཏུ་བྱང་ཆུབ་སེམས་དཔའ་གང་དག་གིས་བདག་གི་མིང་།
ཐོས་པར་གྱུར་པ་དེ་དག་བདག་གི་མིང་ཐོས་མ་ཐག་ཏུ་བཟོད་པ་་་་་
དང་པོ་དང་། གཉིས་པ་དང་། གསུམ་པ་ཐོབ་པར་མ་གྱུར་པ་དང༌།
སངས་རྒྱས་ཀྱི་ཆོས་རྣམས་ལས་ཕྱིར་མི་ལྡོག་པར་མ་གྱུར་པ་དེ་སྲིད་་
དུ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་་་
པར་རྫོགས་པར་འཚང་རྒྱ་བར་མི་བགྱིའོ། །ཀུན་དགའ་བོ་དེ་ནས་
དགེ་སློང་ཆོས་ཀྱི་འབྱུང་གནས་དེས་སྨོན་ལམ་གྱི་ཁྱད་པར་རྣམ་པ་་་
འདི་ལྟ་བུ་འདི་དག་བསྟན་ནས་སངས་རྒྱས་ཀྱི་མཐུས་དེའི་ཚིགས་སུ་
བཅད་པ་འདི་དག་གསོལ་ཏོ། །གལ་ཏེ་བདག་གིས་བྱང་ཆུབ་ཐོབ་
39



ཚེ་སྨོན་ལམ་མཆོག །ཁྱད་པར་འཕགས་པ་རྣམ་པ་འདི་འདྲར་མ་
གྱུར་ན། །སྟོབས་བཅུ་མངའ་བ་མཚུངས་པ་མ་མཆིས་སྦྱིན་པའི་་་་་་
གནས། །མི་ཡི་སེང་གེ་སེམས་ཅན་སྙིང་པོར་བདག་མ་གྱུར། །གལ་
ཏེ་བདག་ཞིང་རྣམ་པ་དེ་འདྲར་མ་གྱུར་ལ། །སེམས་ཅན་དབུལ་
མང་ནོར་མང་སྩལ་བར་མ་གྱུར་ཅིང་། །སྡུག་བསྔལ་གྱུར་པའི་མི་
དག་བདེ་བར་མ་བགྱིས་པར། །མི་ཡི་རྒྱལ་པོ་དཀོན་མཆོག་ཏུ་ནི་
བདག་མ་གྱུར། །བདག་ནི་བྱང་ཆུབ་སྙིང་པོར་ཉེ་བར་མཆིས་པའི་
ཚེ། །ཕྱོགས་བཅུ་དག་གི་ཞིང་རྣམས་མང་པོ་ཐ་གྲུ་ཆེ། །མཐའ་ཡས་
དག་ཏུ་མིང་ནི་གྲགས་པར་མ་གྱུར་པར། །འཇིག་རྟེན་མགོན་པོ་
སྟོབས་བརྙེས་པར་ནི་བདག་མ་གྱུར། །བྱང་ཆུབ་མཚུངས་མེད་ཞི་
བའི་ཡང་དག་ཚོལ་བ་ན། །དྲན་དང་བློ་གྲོས་རྟོགས་པ་རྣམ་པར་
ཉམས་གྱུར་ཅིང་། །གལ་ཏེ་བདག་ནི་འདོད་པའི་ལོངས་སྤྱོད་སྤྱད་
གྱུར་ན། །འཇིག་རྟེན་སྟོན་པ་སྟོབས་བརྙེས་པར་ནི་བདག་མ་གྱུར། །
ཤིན་ཏུ་རྒྱས་འོད་མཚུངས་པ་མ་མཆིས་མཐའ་ཡས་པས། །ཕྱོགས་
དང་ཕྱོགས་མཚམས་མགོན་པོའི་སངས་རྒྱས་ཞིང་ཀུན་ཁྱབ། །
འདོད་ཆགས་ཞེ་སྡང་གཏི་མུག་ཐམས་ཅད་རབ་ཞི་ཞིང་། །སེམས་
ཅན་དམྱལ་བར་དོང་བའི་མེ་རྣམས་ཞི་བར་བགྱི། །ཤིན་ཏུ་མཛེས་
ཤིང་ཡངས་བའི་མིག་ནི་ཕྱེ་ནས་སུ། །མི་རྣམས་ཀུན་གྱི་མུན་གནག་



རྣམ་པར་བསལ་བར་བགྱི།	།དལ་བ་མེད་པ་དག་ནི་མ་ལུས་བསལ་
ནས་སུ། །གཟི་བརྗིད་མཐའ་ཡས་མཐོ་རིས་ལམ་དུ་གཟུང་བར་་་་་
བགྱི། །སྔོན་གྱི་སྤྱོད་པ་ཡོངས་སུ་དག་པར་སྤྱད་ནས་ནི། །མཁའ་ལ་
ཉི་ཟླའི་འོད་ནི་ལམ་མེ་མ་ལགས་ཤིང་། །ནོར་བུའི་ཚོགས་དང་མེ་
དང་ལྷ་ཡི་འོད་རྣམས་ཀྱང་། །མི་ཡི་སེང་གེའི་འོད་ཀྱིས་ཐམས་ཅད་
ཟིལ་གྱིས་གནོན། །སྐྱེས་བུ་མཆོག་གྱུར་སྡུག་བསྔལ་རྣམས་ཀྱི་གཏེར་
གྱུར་ཏེ། །ཕྱོགས་མཚམས་ཕྱོགས་ན་དེ་འདྲའི་གཟུགས་ནི་མ་མཆིས་
ཤིང་། །དགེ་བ་བརྒྱ་སྟོང་དག་ནི་རབ་ཏུ་རྫོགས་གྱུར་ནས། །འཁོར་
ནང་མཆིས་ཏེ་སངས་རྒྱས་སེང་གེའི་སྒྲ་སྒྲོག་གོ། །སྔོན་གྱི་རྒྱལ་བ་
རང་བྱུང་དག་ལ་གུས་བགྱིས་ཏེ། །བརྟུལ་ཞུགས་དཀའ་ཐུབ་བྱེ་བ་
དཔག་མེད་སྤྱད་ནས་ནི། །ཡེ་ཤེས་ཕུང་པོ་དམ་པ་མཆོག་རབ་་་་་་
བཙལ་ནས་སུ། །སྨོན་ལམ་སྟོབས་ནི་རྫོགས་བགྱིས་སེམས་ཅན་སྙིང་
པོར་འགྱུར། །ཇི་ལྟར་བཅོམ་ལྡན་ཡེ་ཤེས་གཟིགས་པ་ཆགས་མི་་་་་
མངའ། །མི་ཡི་དབང་པོ་འདུས་བྱས་རྣམ་གསུམ་རབ་མཁྱེན་པ། །
བདག་ཀྱང་མཚུངས་པ་མ་མཆིས་སྦྱིན་གནས་མཁས་པ་དང༌། །མི་
རྣམས་ནང་ན་མི་ཡི་འདྲེན་པ་མཆོག་གྱུར་ཅིག །མི་དབང་བདག་
གིས་བྱང་ཆུབ་རབ་ཏུ་ཐོབ་ནས་ནི། །གལ་ཏེ་སྨོན་ལམ་འདི་འདྲ་
འདི་དག་འགྲུབ་ཅེ་ན། །སྟོང་གི་འཇིག་རྟེན་ཁམས་འདི་རབ་ཏུ་



གཡོས་གྱུར་ཅིང་། །ལྷ་ཡི་ཚོགས་ཀྱིས་མཁའ་ལས་མེ་ཏོག་ཆར་ཕོབ་
ཅིག །ས་ཡང་རབ་ཏུ་གཡོས་ཏེ་མེ་ཏོག་ཆར་ཡང་ཕབ། །ནམ་་་་་༌་
མཁའ་ལས་ཀྱང་སིལ་སྙན་རྣམས་ཀྱི་སྒྲ་ཡང་བྱུང༌། །ལྷ་ཡི་ཙནྡན་་་་་
མཛེས་པ་དག་གི་ཕྱེ་མ་ཡང༌། །མངོན་པར་འཐོར་བར་གྱུར་ཏེ་་་་་་་
འཇིག་རྟེན་སངས་རྒྱས་འགྱུར།། །།
བམ་པོ་གཉིས་པ། ཀུན་དགའ་བོ་དགེ་སློང་ཆོས་ཀྱི་འབྱུང་་་་་
གནས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་སྨོན་ལམ་་་
ཕུན་སུམ་ཚོགས་པ་རྣམ་པ་དེ་ལྟ་བུ་དང་ལྡན་ཏེ། ཀུན་དགའ་པོ་་་་
སྨོན་ལམ་ཕུན་སུམ་ཚོགས་པ་རྣམ་པ་འདི་ལྟ་བུ་དང་ལྡན་པའི་བྱང་
ཆུབ་སེམས་དཔའ་ནི་ཉུང་ངོ་། །སྨོན་ལམ་རྣམ་པ་འདི་ལྟ་བུ་དག་
འཇིག་རྟེན་དུ་བྱུང་བ་ཉུང་སྟེ། ཉུང་ངུ་ཟད་ཀྱི་ཡེ་མེད་པ་ནི་མ་ཡིན་
ནོ༑ །ཀུན་དགའ་བོ་དགེ་སློང་ཆོས་ཀྱི་འབྱུང་གནས་དེས་བཅོམ་ལྡན་
འདས་དེ་བཞིན་གཤེགས་པ་འཇིག་རྟེན་དབང་ཕྱུག་རྒྱལ་པོ་དེའི་་་་
སྤྱན་སྔར་ལྷ་དང་བཅས་པའི་འཇིག་རྟེན་བདུད་དང་བཅས་པ། ལས་
ཚངས་པ་དང་བཅས་པ། དགེ་སྦྱོང་དང་བྲམ་ཟེའི་སྐྱེ་རྒུ་དང་བཅས་
པ། ལྷ་དང་མི་དང༌། ལྷ་མ་ཡིན་དང་བཅས་པའི་མདུན་དུ་སྨོན་
ལམ་གྱི་ཁྱད་པར་རྣམ་པ་དེ་ལྟ་བུ་དེ་དག་བསྟན་ནས། ཡང་དག་པ་
ཇི་ལྟ་བ་བཞིན་དུ་སྒྲུབ་པ་ལ་གནས་པར་གྱུར་ཏེ། དེ་སངས་རྒྱས་ཀྱི་
A2



ཞིང་ཡོངས་སུ་དག་པ་དང༌། སངས་རྒྱས་ཀྱི་ཞིང་ཆེ་བ་ཉིད་དང༌། །
སངས་རྒྱས་ཀྱི་ཞིང་ཐ་གྲུ་ཆེན་པོ་རྣམ་པ་དེ་ལྟ་བུ་དེ་དག་ནི་སྒྲུབ། །
བྱང་ཆུབ་སེམས་དཔའི་སྤྱད་པ་སྤྱོད་ཅིང་ལོ་བྱེ་བ་ཁྲག་ཁྲིག་བརྒྱ་་་་
སྟོང་དཔག་ཏུ་མེད། གྲངས་མེད་བསམ་གྱིས་མི་ཁྱབ། མཚུངས་པ་
མེད། གཞལ་དུ་མེད། ཚད་མེད། བརྗོད་དུ་མེད་པར་ལན་འགའ་
ཡང་འདོད་པ་དང་། གནོད་སེམས་དང༌། རྣམ་པར་འཚེ་བའི་རྣམ་
པར་རྟོག་པས་རྣམ་པར་རྟོག་པར་མ་གྱུར། ལན་འགའ་ཡང་འདོད་
པ་དང༌། གནོད་སེམས་དང་། རྣམ་པར་འཚེ་བའི་འདུ་ཤེས་སྐྱེད་
པར་མ་གྱུར། ལན་འགའ་ཡང་གཟུགས་དང་། སྒྲ་དང་། དྲི་དང༌། །
རོ་དང་། རེག་བྱའི་འདུ་ཤེས་སྐྱེད་པར་མ་གྱུར་ཏེ། གཞོན་ནུ་དེ་
དེས་ཤིང་འགྲོགས་ན་བདེ་བ་དང་། དང་དུ་ལེན་པའི་རང་བཞིན་
ཅན་དང་། དགང་སླ་བ་དང་། གསོ་སླ་བ་དང་། འདོད་པ་ཆུང་བ་
དང་། ཆོག་ཤེས་པ་དང༌། རབ་ཏུ་དབེན་པ་དང༌། ཞེ་སྡང་མེད་པ་
དང་། རྨོངས་པ་མེད་པ་དང་། དྲང་བ་དང༌། མི་དམན་པ་དང་། །
གཡོ་མེད་པ་དང་། སྒྱུ་མེད་པ་དང་། ངང་ཚུལ་བཟང་བ་དང་། །
མཉེན་པ་དང༌། སྙན་པར་སྨྲ་བ་དང༌། རྟག་ཏུ་བརྩོན་པ་དང༌། །
དཀར་པོའི་ཆོས་ཡོངས་སུ་ཚོལ་བ་ལ་བརྩོན་པ་མི་འདོར་བར་གྱུར་་་
ཏེ། སེམས་ཅན་ཐམས་ཅད་ཀྱི་དོན་དུ་སྨོན་ལམ་ཆེན་པོ་ཡང་དག་



པར་བསྒྲུབས་པར་གྱུར་ཏོ། །སངས་རྒྱས་དང༌། ཆོས་དང༌། དགེ་
འདུན་དང༌། སློབ་དཔོན་དང༌། མཁན་པོ་དང་། དགེ་བའི་བཤེས་
གཉེན་ལ་གུས་པ་དང་བཅས་ཤིང་བྱང་ཆུབ་སེམས་དཔའི་སྤྱོད་པ་ལ་
རྟག་ཏུ་གོ་ཆ་བགོས་ཏེ། དྲང་བ་དང༌། མཉེན་པ་དང༌། ཚུལ་
འཆོས་པ་མེད་པ་དང་། ཁ་གསག་མེད་པ་དང༌། ཡོན་ཏན་དང་
ལྡན་ཞིང་སེམས་ཅད་ཐམས་ཅད་དགེ་བའི་ཆོས་ཐམས་ཅད་ཡང་་་་
དག་པར་འཛིན་དུ་བཅུག་པའི་སྔོན་དུ་ནི་འགྲོ། སྟོང་པ་ཉིད་དང་།
མཚན་མ་མེད་པ་དང༌། སྨོན་པ་མེད་པ་དང་། མངོན་པར་འདུ་བྱ་
བ་མེད་པ་དང༌། སྐྱེ་བ་མེད་པ་དང་། འགག་པ་མེད་པའི་གནས་
པས་ནི་གནས་ཏེ། ང་རྒྱལ་མེད་ཅིང་ངག་ལེགས་པར་བསྲུངས་བར་
གྱུར་ཏོ། །བྱང་ཆུབ་སེམས་དཔའི་སྤྱད་པ་སྤྱོད་པ་ན་དེས་ངག་གི་
ལས་འབྱུང་བ་གང་བདག་དང༌། གཞན་དང་། གཉིས་ཀ་ལ་གནོད་
པར་འགྱུར་བ་རྣམ་པ་དེ་ལྟ་བུ་སྤངས་ནས་ངག་གི་ལས་གང་བདག་་
དང་། གཞན་དང༌། གཉིས་ཀ་ལ་ཕན་པར་འགྱུར་བ་དེ་དག་
བརྩོན་པར་གྱུར་ཏེ། དེ་ལྟར་ཤེས་བཞིན་ཅན་དུ་གྱུར་ཅིང་གྲོང་་་་་་
དང༌། གྲོང་ཁྱེར་དང༌། གྲོང་རྡལ་དང་། ཡུལ་འཁོར་དང༌། རྒྱལ་
པོའི་ཕོ་བྲང་འཁོར་རྣམས་སུ་འཇུག་པ་ན་ནམ་ཡང་གཟུགས་དང་།།
སྒྲ་དང༌། དྲི་དང་། རོ་དང༌། རེག་བྱ་དང༌། ཆོས་ལ་རྗེས་སུ་ཆགས་



པ་དང༌། ཁོང་ཁྲོ་བ་མེད་པར་གྱུར་ཏོ། །དེ་བྱང་ཆུབ་སེམས་དཔའི་
སྤྱད་པ་སྤྱོད་པ་ན་བདག་ཉིད་ཀྱང་སྦྱིན་པའི་ཕ་རོལ་ཏུ་ཕྱིན་པ་ལ་་་་
སྤྱོད་ཅིང་གཞན་ཡང་དེ་ཉིད་ཡང་དག་པར་འཛིན་དུ་བཅུག་གོ། །
བདག་ཉིད་ཀྱང་ཚུལ་ཁྲིམས་དང་། བཟོད་པ་དང༌། བརྩོན་འགྲུས་
དང་། བསམ་གཏན་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་
ཅིང་གཞན་ཡང་དེ་ཉིད་ཡང་དག་པར་འཛིན་དུ་བཅུག་གོ །གང་
དག་དང་ལྡན་ན་གང་དང་གང་དུ་སྐྱེས་པ་དེ་དང་དེར་གཏེར་བྱེ་བ་
ཁྲག་ཁྲིག་བརྒྱ་སྟོང་དུ་མས་ལས་འབྱུང་བར་འགྱུར་བ་རྣམ་པ་དེ་ལྟ་་
བུའི་དགེ་བའི་རྩ་བ་རྣམས་ཡང་དག་པར་བསྒྲུབས་པར་གྱུར་ཏོ། །
དེ་བྱང་ཆུབ་སེམས་དཔའི་སྤྱད་པ་སྤྱོད་པ་ན་སེམས་ཅན་བྱེ་བ་ཁྲག་་
ཁྲིག་བརྒྱ་སྟོང་གྲངས་མེད་དཔག་ཏུ་མེད་པ་གང་དག་གང་གི་ལས་་་
ཀྱིས་མཐར་ཕྱིན་པར་སླ་བ་མ་ཡིན་པ་དེ་སྙེད་བླ་ན་མེད་པ་ཡང་ས་
དག་པར་རྫོགས་པའི་བྱང་ཆུབ་ལ་བཀོད་དོ། །སངས་རྒྱས་བཅོམ་
ལྡན་འདས་གྲངས་མེད་དཔག་ཏུ་མེད་པ་དེ་སྙེད་ལ་ན་བཟའ་དང་།
ཞལ་ཟས་དང་། གཟིམ་ཆ་དང་སྙུན་གྱི་གསོས་སྨན་དང་། ཡོ་བྱད་
རྣམས་དང༌། བདེ་བ་ལ་སྦྱར་བ་ལ་རེག་པར་གནས་པ་ཐམས་ཅད་
ཀྱིས་བསྟི་སྟང་དུ་བྱས། བླ་མར་བྱས། རིམ་གྲོར་བྱས་ཏེ་མཆོད་པ་
བྱས་སོ། །སེམས་ཅན་ཇི་སྙེད་རབ་ཏུ་སྨིན་པར་བྱས་པ་དང་། ཚོང་
45



དཔོན་དང༌། ཁྱིམ་བདག་དང༌། བློན་པོ་དང༌། རྒྱལ་རིགས་དང་། །
བྲམ་ཟའི་རིགས་ཤིང་སཱ་ལ་ཆེན་པོ་ལྟ་བུ་དག་ལ་རབ་ཏུ་འགོད་པ་་་་
དེ་དག་ཀྱང་ཚིག་གིས་བསྟན་པས་མཐར་ཕྱིན་པར་སླ་བ་མ་ཡིན་ནོ།།
དེ་བཞིན་དུ་འཛམ་བུའི་གླིང་གི་དབང་ཕྱུག་ཉིད་དང་། འཁོར་ལོས་
སྒྱུར་བ་ཉིད་དང༌། འཇིག་རྟེན་སྐྱོང་བ་ཉིད་དང་། བརྒྱ་བྱིན་ཉིད་
དང་༑ རབ་འཐབ་བྲལ་ཉིད་དང༌། ཡོངས་སུ་དགའ་ལྡན་ཉིད་
དང་། རབ་འཕྲུལ་དགའ་ཉིད་དང་། དབང་སྒྱུར་ཉིད་དང༌། ལྷའི་
རྒྱལ་པོ་ཉིད་དང་། ཚངས་པ་ཆེན་པོ་ཉིད་ལ་རབ་ཏུ་བཀོད་དོ། །
སངས་རྒྱས་བཅོམ་ལྡན་འདས་གྲངས་མེད་དཔག་ཏུ་མེད་པ་དེ་སྙེད་
ལ་བསྟི་སྟང་དུ་བྱས། བླ་མར་བྱས། རིམ་གྲོར་བྱས་ཏེ་མཆོད་ནས་
ཆོས་ཀྱི་འཁོར་ལོ་བསྐོར་བར་བྱ་བའི་ཕྱིར་གསོལ་བ་བཏབ་པ་དེ་་་་་
དག་ཀྱང་ངག་གི་ལས་ཀྱིས་བསྟན་པས་མཐར་ཕྱིན་པར་སླ་བ་མ་་་་་
ཡིན་ནོ། །དེ་བྱང་ཆུབ་སེམས་དཔའི་སྤྱད་པ་སྤྱོད་པ་ན་བསྐལ་བ་བྱེ་
བ་ཁྲག་ཁྲིག་བརྒྱ་སྟོང་དཔག་ཏུ་མེད། གྲངས་མེད། བསམ་གྱིས་མི་
ཁྱབ། མཚུངས་པ་མེད། གཞལ་དུ་མེད། ཚད་མེད། བརྗོད་དུ་མེད་
པར་ཁ་ནས་ལྷའི་ལས་ཤིན་ཏུ་འདས་པའི་ཙནྡན་གྱི་དྲི་རབ་ཏུ་ཞིམ་་
པའི་བསུང་འབྱུང་བ་དང༌། སྤུའི་ཁུང་བུ་ཐམས་ཅད་ནས་མེ་ཏོག་
ཨུཏྤ་ལའི་བསུང་འབྱུང་བ་དང༌། འཇིག་རྟེན་ཐམས་ཅད་ན་་་་་་་



གཟུགས་བཟང་ཞིང་མཛེས་ལ་བལྟ་ན་སྡུག་པ་དང༌། ཁ་དོག་བཟང་
པོ་རྒྱས་པ་མཆོག་དང་ལྡན་པ་དང༌། མཚན་དང་དཔེ་བྱད་བཟང་
པོས་ལུས་ལེགས་པར་བརྒྱན་པ་དང༌། དེའི་རིན་པོ་ཆེའི་རྒྱན་ཐམས་
ཅད་དང་། གོས་དང༌། ཆོས་གོས་མངོན་པར་བསྒྲུབ་པ་ཐམས་ཅད་
དང་། མེ་ཏོག་དང༌། སྤོས་དང༌། བདུག་པ་དང༌། ཕྲེང་བ་དང༌། །
བྱུག་པ་དང་། གདུགས་དང༌། རྒྱལ་མཚན་དང་། བ་དན་མངོན་
པར་བསྒྲུབ་པ་ཐམས་ཅད་དང༌། རོལ་མོའི་སྒྲ་དབྱངས་དང༌། གླུ་
དབྱངས་མངོན་པར་བསྒྲུབ་པ་ཐམས་ཅད་ཀྱང་སྤུའི་ཁུང་བུ་ཐམས་་་
ཅད་དང་། ལག་པ་གཉིས་ནས་འབྱུང་བ་དང་། ཟས་དང༌། སྐོམ་
དང་། བཟའ་བ་དང་། བཅའ་བ་དང་། བལྡག་པ་དང་། རོ་བྲོ་བ་
མངོན་པར་བསྒྲུབ་པ་ཐམས་ཅད་དང་། ལོངས་སྤྱོད་དང༌། ཡོངས་
སུ་སྤྱད་པ་མངོན་པར་བསྒྲུབ་པ་ཐམས་ཅད་ཀྱང་ལག་པ་གཉིས་ནས་
ཟག་ཅིང་འབྱུང་བར་འགྱུར་བ་རྣམ་པ་དེ་ལྟ་བུའི་དགེ་བ་ཡང་དག་
པར་བསྒྲུབས་སོ། །ཀུན་དགའ་པོ་དེ་ལྟར་དགེ་སློང་ཆོས་ཀྱི་འབྱུང་
གནས་དེས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་ཡོ་བྱད་་་
ཐམས་ཅད་ལ་དབང་བའི་ཕ་རོལ་ཏུ་སོན་པར་གྱུར་ཏོ། །དེ་སྐད་
ཅེས་བཀའ་སྩལ་བ་དང་། བཅོམ་ལྡན་འདས་ལ་ཚེ་དང་ལྡན་པ་
ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་ཅི་



ལགས༑ བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཀྱི་་་་་་
འབྱུང་གནས་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་་་
མངོན་པར་རྫོགས་པར་སངས་རྒྱས་ཏེ། ། ཡོངས་སུ་མྱ་ངན་ལས་
འདས་ལགས་སམ། འོན་ཏེ་མངོན་པར་རྫོགས་པར་སངས་མ་རྒྱས་
སམ། འོན་ཏེ་ད་ལྟར་བྱུང་བ་ན་མངོན་པར་རྫོགས་པར་སངས་རྒྱས་
ཏེ། ད་ལྟར་ན་བཞུགས་ལ་འཚོ་ཞིང་གཞེས་ཏེ་ཆོས་ཀྱང་སྟོན། །
བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་དེ་བཞིན་
གཤེགས་པ་དེ་ནི་འདས་པ་ཡང་མ་ཡིན། མ་འོངས་པ་ཡང་མ་ཡིན་
གྱི། དེ་བཞིན་གཤེགས་པ་དེ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་མངོན་པར་རྫོགས་པར་སངས་རྒྱས་ནས་ད་ལྟ་ན་་་་་་
བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏེ། འདི་ནས་ནུབ་
ཕྱོགས་སུ་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་ན་འཇིག་་་་༌་
རྟེན་གྱི་ཁམས་བདེ་བ་ཅན་ན་དེ་བཞིན་གཤེགས་པ་དགྲ་བཅོམ་པ་་་
ཡང་དག་པར་རྫོགས་པའི་སངས་རྒྱས་འོད་དཔག་མེད་ཅེས་བྱ་སྟེ།
བྱང་ཆུབ་སེམས་དཔའ་སེམས་དཔའ་ཆེན་པོ་ཚད་མེད་པ་དག་དང་།
ཉན་ཐོས་མཐའ་ཡས་པ་དག་གིས་ཡོངས་སུ་བསྐོར་ཅིང་མདུན་དུ་་་་
བདར་ཏེ། སངས་རྒྱས་ཀྱི་ཞིང་ཕུན་སུམ་ཚོགས་པ་མཐའ་ཡས་པ་
དང་ལྡན་ནོ། །དེའི་འོད་ནི་དཔག་ཏུ་མེད་དེ། དེ་ནི་སངས་རྒྱས་ཀྱི་



ཞིང་འདི་སྙེད་ཅིག་དང་། སངས་རྒྱས་ཀྱི་ཞིང་བརྒྱ་ཕྲག་འདི་སྙེད་
ཅིག་དང་། སངས་རྒྱས་ཀྱི་ཞིང་སྟོང་ཕྲག་འདི་སྙེད་ཅིག་དང་། །
སངས་རྒྱས་ཀྱི་ཞིང་བརྒྱ་སྟོང་ཕྲག་འདི་སྙེད་ཅིག་དང་། སངས་རྒྱས་
ཀྱི་ཞིང་བྱེ་བ་ཕྲག་འདི་སྙེད་ཅིག་དང་། སངས་རྒྱས་ཀྱི་ཞིང་བྱེ་བ་
བརྒྱ་ཕྲག་འདི་སྙེད་ཅིག་དང༌། སངས་རྒྱས་ཀྱི་ཞིང་བྱེ་བ་སྟོང་ཕྲག་
འདི་སྙེད་ཅིག་དང༌། སངས་རྒྱས་ཀྱི་ཞིང་བྱེ་བ་བརྒྱ་སྟོང་ཕྲག་འདི་
སྙེད་ཅིག་དང་། སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་ཕྲག་
འདི་སྙེད་ཅིག་ཁྱབ་པར་བྱས་ཏེ་འདུག་གོ་ཞེས་མཐའི་ཚད་རྟོགས་་་
པར་སླ་བ་མ་ཡིན་ནོ། །ཀུན་དགའ་བོ་འོན་ཀྱང་མདོར་བསྟན་ན། །
ཤར་ཕྱོགས་སུ་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་ཕྲག་་་་་
གང་གཱའི་ཀླུང་གི་བྱེ་མ་སྙེད་དག་བཅོམ་ལྡན་འདས་འོད་དཔག་མེད་
དེའི་འོད་ཀྱིས་རྟག་ཏུ་ཁྱབ་བོ། །དེ་བཞིན་དུ་ལྷོ་དང༌། ནུབ་དང༌།
བྱང་དང༌། འོག་དང་། སྟེང་དང༌། ཕྱོགས་མཚམས་ཀྱི་ཕྱོགས་རེ་
རེར་ཡང་སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་ཕྲག་གང་་་་་་
གཱའི་ཀླུང་གི་བྱེ་མ་སྙེད་དག་བཅོམ་ལྡན་འདས་དེ་བཞིན་གཤེགས་པ་
འོད་དཔག་མེད་དེའི་འོད་ཀྱིས་རྟག་ཏུ་ཁྱབ་སྟེ། སངས་རྒྱས་བཅོམ་
ལྡན་འདས་རྣམས་ཀྱི་སྔོན་གྱི་སྨོན་ལམ་གྱིས་བྱིན་གྱིས་རླབས་ཀྱིས་་་་
འོད་འདོམ་གང་པ་དང༌། འདོམ་དོ་བ་དང་། གསུམ་པ་དང་།
49



བཞི་པ་དང་། ལྔ་པ་དང་། བཅུ་པ་དང་། ཉི་ཤུ་པ་དང༌། སུམ་ཅུ་
པ་དང༌། བཞི་བཅུ་པ་དང་། ལྔ་བཅུ་པ་དང༌། འོད་དཔག་ཚད་
བཅུ་པ་དང༌། འོད་དཔག་ཚད་བརྒྱ་པ། འོད་དཔག་ཚད་སྟོང་པ་
དང་། འོད་དཔག་ཚད་བརྒྱ་སྟོང་པ་ནས་འོད་དཔག་ཚད་བྱེ་བ་
ཁྲག་ཁྲིག་བརྒྱ་སྟོང་ཕྲག་དུ་མའི་འོད་ཀྱིས་འཇིག་རྟེན་གྱི་ཁམས་ཀྱི་་་
བར་དུ་ཁྱབ་པར་གྱུར་ཏེ་གནས་པ་ནི་མ་གཏོགས་སོ། །ཀུན་དགའ་
བོ་དཔེ་གང་གིས་བཅོམ་ལྡན་འདས་དེ་བཞིན་གཤེགས་པ་འོད་་་་་་་
དཔག་མེད་དེའི་འོད་ཀྱི་ཚད་གཟུང་བའི་དཔེ་གཞག་པ་མེད་དེ། །
ཀུན་དགའ་པོ་རྣམ་གྲངས་དེས་ན་དེ་བཞིན་གཤེགས་པ་དེ་འོད་་་་་་་
དཔག་མེད་ཅེས་བྱ་སྟེ། འོད་དཔག་ཏུ་མེད་པ་དང༌། སྣང་བ་
དཔག་ཏུ་མེད་པ་དང༌། འོད་ཐུག་པ་མེད་པ་དང་། འོད་ཆགས་པ་
མེད་པ་དང་། འོད་ཐོགས་པ་མེད་པ་དང༌། འོད་རྟག་ཏུ་གཏོང་བ་
དང་། ལྷའི་ནོར་བུའི་འོད་དང་། ཐོགས་པ་མེད་པའི་འོད་ཟེར་གྱི་
རྒྱལ་པོའི་འོད་དང༌། ཆགས་པར་འགྱུར་བའི་འོད་དང༌། དགའ་
བར་འགྱུར་བའི་འོད་དང༌། མཆོག་ཏུ་དགའ་བར་འགྱུར་བའི་འོད་
དང་། ཚིམ་པར་འགྱུར་བའི་འོད་དང་། ལྟ་བར་འགྱུར་བའི་འོད་
དང་། འབྲེལ་བར་འགྱུར་བའི་འོད་དང་། བསམ་གྱིས་མི་ཁྱབ་པའི་
འོད་དང་། མཚུངས་པ་མེད་པའི་འོད་དང༌། མིའི་དབང་པོ་དང་



ལྷའི་དབང་པོ་ཟིལ་གྱིས་གནོན་པའི་འོད་དང༌། ། ཉི་མ་དང་ཟླ་བ་
ཟིལ་གྱིས་གནོན་ཅིང་མོག་མོག་པོར་བྱེད་པའི་འོད་དང༌། འཇིག་
རྟེན་སྐྱོང་བ་དང་། བརྒྱ་བྱིན་དང༌། ཚངས་པ་དང༌། གནས་གཙང་
མ་པ་དང་། དབང་ཕྱུག་ཆེན་པོ་དང་། ལྷ་ཐམས་ཅད་ཟིལ་གྱིས་
གནོན་ཅིང་མོག་མོག་པོར་བྱེད་པའི་འོད་དང་། མདོར་བསྡུ་ན་འོད་
ཐམས་ཅད་ཀྱི་ཕ་རོལ་ཏུ་ཕྱིན་པ་ཞེས་བྱའོ། །དེའི་འོད་དེ་ནི་དྲི་མ་
མེད་པ། ཤིན་ཏུ་རྒྱས་པ་ལུས་ལ་བདེ་བ་སྐྱེད་པ། སེམས་དགའ་
བར་བྱེད་པ་ལྷ་དང་། ལྷ་མ་ཡིན་དང༌། ཀླུ་དང་། གནོད་སྦྱིན་དང༌།
དྲི་ཟ་དང་། ནམ་མཁའ་ལྡིང་དང་། ལྟོ་འཕྱེ་ཆེན་པོ་དང་། མིའམ་
ཅི་དང་། མི་དང༌། མི་མ་ཡིན་པ་རྣམས་ལ་དགའ་བ་དང་། མཆོག་
ཏུ་དགའ་བ་དང༌། བདེ་བ་སྐྱེད་པ། སེམས་ཅན་དགེ་བའི་བསམ་
པ་ཅན་རྣམས་ལ་དགེ་བ་དང་། ཡང་བ་དང༌། རྟོགས་པ་དང༌། །
མཁས་པ་དང་། བློ་དང་མཆོག་ཏུ་དགའ་བ་བྱེད་པའོ། །ཀུན་
དགའ་བོ་རྣམ་གྲངས་འདིས་སངས་རྒྱས་ཀྱི་ཞིང་གཞན་མཐའ་ཡས་་་
མུ་མེད་པ་དག་དེ་བཞིན་གཤེགས་པས་ཡོངས་སུ་གང་སྟེ། བསྐལ་
པར་དེ་བཞིན་གཤེགས་པ་འོད་དཔག་མེད་དེའི་མཚན་གྱི་ལས་རྒྱུར་
བྱས་པ་དང༌། འོད་ཕུན་སུམ་ཚོགས་པ་ལས་བརྩམས་ཏེ་བརྗོད་ཀྱང་
མཚན་བསྟན་པ་དང་། འོད་ཕུན་སུམ་ཚོགས་པའི་ཡོན་ཏན་གྱི་



མཐའ་ཡང་རྟོགས་པར་མི་ནུས་ལ། དེ་བཞིན་གཤེགས་པའི་མི་
འཇིགས་པ་ཡང་རྒྱུན་ཆད་པར་མི་འགྱུར་རོ། །དེ་ཅིའི་ཕྱིར་ཞེ་ན། །
ཀུན་དགའ་པོ་འདི་ལྟ་སྟེ། བཅོམ་ལྡན་འདས་འོད་དཔག་མེད་དེའི་
འོད་ཀྱི་ཡོན་ཏན་འབྱོར་པ་དང་། དེ་བཞིན་གཤེགས་པའི་ཤེས་རབ་
དང་། སྤོབས་པ་བླ་ན་མེད་པ་དང༌། དེ་གཉི་ག་ཡང་གྲངས་མེད། །
དཔག་ཏུ་མེད་ཅིང་བསམ་གྱིས་མི་ཁྱབ་ལ་མུ་མེད་པའི་ཕྱིར་རོ། །
ཀུན་དགའ་བོ་དེ་བཞིན་གཤེགས་པ་འོད་དཔག་མེད་དེའི་ཉན་ཐོས་་
ཀྱི་དགེ་འདུན་དཔག་ཏུ་མེད་དེ། ཉན་ཐོས་བྱེ་བ་ཕྲག་འདི་སྙེད་
ཅིག་ཅེའམ། ཉན་ཐོས་བྱེ་བ་བརྒྱ་ཕྲག་འདི་སྙེད་ཅིག་ཅེའམ། ཉན་
ཐོས་བྱེ་བ་སྟོང་ཕྲག་འདི་སྙེད་ཅིག་ཅེའམ། །ཉན་ཐོས་བྱེ་བ་བརྒྱ་
སྟོང་ཕྲག་འདི་སྙེད་ཅིག་ཅེའམ། ། གཏམས་ཕྲག་འདི་སྙེད་ཅིག་
ཅེའམ།དཀྲིགས་ཕྲག་འདི་སྙེད་ཅིག་ཅེའམ། ཁྲག་ཁྲིག་ཕྲག་འདི་
སྙེད་ཅིག་ཅེའམ། ཐེར་འབུམ་ཕྲག་འདི་སྙེད་ཅིག་ཅེའམ། མི་
འཁྲུགས་པ་ཕྲག་འདི་སྙེད་ཅིག་ཅེའམ། རྣམ་འདེག་ཕྲག་འདི་སྙེད་
ཅིག་ཅེའམ། རྒྱུན་འབབ་ཕྲག་འདི་སྙེད་ཅིག་ཅེའམ། རྒྱལ་བ་ཕྲག་
འདི་སྙེད་ཅིག་ཅེའམ། དཔག་ཏུ་མེད་པ་ཕྲག་འདི་སྙེད་ཅིག་ཅེའམ།
གྲངས་མེད་པ་ཕྲག་འདི་སྙེད་ཅིག་ཅེའམ། བགྲང་དུ་མེད་པ་ཕྲག་
འདི་སྙེད་ཅིག་ཅེའམ། མཚུངས་པ་མེད་པ་ཕྲག་འདི་སྙེད་ཅིག་



ཅེའམ། བསམ་གྱིས་མི་ཁྱབ་པ་ཕྲག་འདི་སྙེད་ཅིག་ཅེས་དེའི་ཚད་
གཟུང་བར་སླ་བ་མ་ཡིན་ནོ། ་ །ཀུན་དགའ་བོ་འདི་ལྟ་སྟེ་དཔེར་ན་
དགེ་སློང་མོད་གལ་གྱི་བུ་ཆེན་པོ་རྫུ་འཕྲུལ་ལ་དབང་ཐོབ་པ་དེ་་་་་་
འདོད་ན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་
སྐར་མའི་གཟུགས་ཇི་སྙེད་ཡོད་པ་དེ་དག་ཐམས་ཅད་ཉིན་ཞག་་་་་
གཅིག་གིས་བགྲང་བ་དེ་ལྟ་བུའི་རྣམ་པའི་རྫུ་འཕྲུལ་དང་ལྡན་པ་བྱེ་་
བ་ཁྲག་ཁྲིག་བརྒྱ་སྟོང་ཡོད་པར་གྱུར་ལ། ། །དེ་དག་ལས་གཞན་མི་
བྱེད་པར་ལོ་བྱེ་བ་ཁྲག་ཁྲིག་བརྒྱ་སྟོང་དུ་དེ་བཞིན་གཤེགས་པ་འོད་་
དཔག་མེད་ཀྱི་ཉན་ཐོས་དང་པོ་འདུས་པ་བགྲངས་ཀྱང་དེ་དག་གིས་
བརྒྱའི་ཆར་ཡང་བགྲངས་བར་མི་འགྱུར་ཏེ། སྟོང་དང་། བརྒྱ་སྟོང་
དང་། ཆ་དང༌། དཔེ་དང་། རྒྱུའི་བར་དུ་ཡང་བགྲང་བར་མི་
འགྱུར་རོ། །ཀུན་དགའ་པོ་འདི་ལྟ་སྟེ། དཔེར་ན་རྒྱ་མཚོ་ཆེན་པོ་
ཟབས་སུ་དཔག་ཚད་བརྒྱད་ཁྲི་བཞི་སྟོང་ཡོད་པ། ཁྱོན་དཔག་ཏུ་་་་
མེད་པ་ལ་མི་ལ་ལ་ཞིག་གིས་སྐྲ་ཚལ་བ་བརྒྱར་གཤགས་པའི་རྩེ་མོས་
ཆུའི་ཐིགས་པ་གཅིག་བླངས་ན་ཀུན་དགའ་བོ་འདི་ཇི་སྙམ་དུ་སེམས།
གང་སྐྲ་ཚལ་བ་བརྒྱར་གཤགས་པའི་རྩེ་མོས་ཆུའི་ཐིགས་པ་གཅིག་་་་
བླངས་པ་དང་། གང་རྒྱ་མཚོ་ཆེན་པོའི་ཆུའི་ཕུང་པོ་ཕྱིན་ལས་པ་དེ་
གཉིས་གང་མང་། གསོལ་པ། བཅོམ་ལྡན་འདས་དཔག་ཚད་སྟོང་



ཡང་རྒྱ་མཚོ་ཆེན་པོ་བས་ཉུང་ལགས་ན། སྐྲ་ཚལ་བ་བརྒྱར་གཤགས་
པའི་རྩེ་མོས་ཆབ་ཐིགས་པ་གཅིག་བླངས་པ་ལྟ་སྨོས་ཀྱང་ཅི་འཚལ། །
བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་ཆུ་ཐིགས་པ་
གཅིག་ལྟ་བུར་ནི་བཅོམ་ལྡན་འདས་དེ་བཞིན་གཤེགས་པ་འོད་་་་་་་
དཔག་མེད་ཀྱི་ཉན་ཐོས་དང་པོར་འདུས་པ་ལ་མོད་གལ་གྱི་བུ་ལྟ་་་་
བུའི་དགེ་སློང་རྣམས་ཀྱིས་ལོ་བྱེ་བ་ཁྲག་ཁྲིག་བརྒྱ་སྟོང་དུ་བགྲངས་་་
ཏེ་འདི་སྙེད་ཅིག་གོ་ཞེས་གྲངས་ཀྱིས་ཆོད་པ་ལྟ་བུ་ཡིན་ནོ། །རྒྱ་མཚོ་
ཆེན་པོའི་ཆུའི་ཕུང་པོ་ཕྱིན་ལས་པ་ལྟ་བུ་ནི་གྲངས་ཀྱིས་མ་ཆོད་པར་
བལྟ་བ་ཡིན་ན་ཉན་ཐོས་འདུས་པ་གཉིས་པ་དང་གསུམ་པ་རྣམས་་་
ལྟ་སྨོས་ཀྱང་ཅི་དགོས་ཏེ། བཅོམ་ལྡན་འདས་དེའི་ཉན་ཐོས་ཀྱི་དགེ་
འདུན་ནི་དེ་ལྟར་མཐའ་ཡས་མུ་མེད་དེ། དེ་ནི་དཔག་ཏུ་མེད་དོ་
ཞེས་བྱ་བའི་གྲངས་སུ་འགྲོ་བ་ཡིན་ནོ། །ཀུན་དགའ་བོ་བཅོམ་ལྡན་
འདས་དེ་བཞིན་གཤེགས་པ་འོད་དཔག་མེད་དེའི་ཚེའི་ཚད་ཀྱང་་་་
དཔག་ཏུ་མེད་དེ། བསྐལ་བ་འདི་སྙེད་ཅིག་ཅེའམ། བསྐལ་བ་བརྒྱ་
ཕྲག་འདི་སྙེད་ཅིག་ཅེའམ། བསྐལ་པ་སྟོང་ཕྲག་འདི་སྙེད་ཅིག་
ཅེའམ། བསྐལ་བ་བརྒྱ་སྟོང་ཕྲག་འདི་སྙེད་ཅིག་ཅེའམ། བསྐལ་བ་
བྱེ་བ་ཕྲག་འདི་སྙེད་ཅིག་ཅེའམ། བསྐལ་བ་བྱེ་བ་བརྒྱ་ཕྲག་འདི་
སྙེད་ཅིག་ཅེའམ། བསྐལ་བ་བྱེ་བ་སྟོང་ཕྲག་འདི་སྙེད་ཅིག་ཅེའམ། །



བསྐལ་བ་བྱེ་བ་བརྒྱ་སྟོང་ཕྲག་འདི་སྙེད་ཅིག་ཅེས་བྱ་བ་ནས་བསྐལ་་
བ་བྱེ་བ་ཁྲག་ཁྲིག་བརྒྱ་སྟོང་ཕྲག་འདི་སྙེད་ཅིག་གོ་ཞེས་བྱ་བའི་བར་
དུ་ཚེའི་ཚད་རྟོགས་པར་སླ་བ་མ་ཡིན་ནོ། །ཀུན་དགའ་བོ་བཅོམ་
ལྡན་འདས་དེ་བཞིན་གཤེགས་པ་འོད་དཔག་མེད་དེའི་སྐུ་ཚེའི་ཚད་་
དེ་ལྟར་དཔག་ཏུ་མེད་དེ། དེའི་ཕྱིར་དེ་བཞིན་གཤེགས་པ་དེ་ཚེ་
དཔག་མེད་ཅེས་བྱའོ། །ཀུན་དགའ་བོ་བཅོམ་ལྡན་འདས་དེ་བཞིན་
གཤེགས་པ་འོད་དཔག་མེད་དེ་བླ་ན་མེད་པ་ཡང་དག་པར་རྫོགས་་་
པའི་བྱང་ཆུབ་མངོན་པར་རྫོགས་པར་སངས་རྒྱས་ནས་ཇི་ལྟར་་་་་
ལྟར་འཇིག་རྟེན་གྱི་ཁམས་འདི་ན་བསྐལ་བའི་གྲངས་དང༌། བསྐལ་
པའི་བགྲངས་བའི་བརྡར་བཏགས་པ་དེ་ལྟ་བུའི་བསྐལ་བ་བཅུ་ལོན་་
ནོ༑ །ཀུན་དགའ་བོ་བཅོམ་ལྡན་འདས་འོད་དཔག་མེད་ཀྱི་འཇིག་
རྟེན་གྱི་ཁམས་བདེ་བ་ཅན་ཞེས་བྱ་བ་ནི་འབྱོར་བ་མོད་པ། བདེ་བ་
ལོ་ལེགས་པ། ཉམས་དགའ་བ། ལྷ་དང་མི་མང་པོས་གང་བའོ། །
ཀུན་དགའ་བོ་འཇིག་རྟེན་གྱི་ཁམས་དེ་ན་སེམས་ཅན་དམྱལ་བ་མེད་
དོ༑ །དུད་འགྲོའི་སྐྱེ་གནས་མེད་དོ། །ཡི་དྭགས་ཀྱི་ཡུལ་མེད་དོ། །ལྷ་
མ་ཡིན་གྱི་རིས་མེད་དོ། །མི་ཁོམས་པར་སྐྱེ་བ་མེད་དོ། །འཇིག་རྟེན་
གྱི་ཁམས་བདེ་བ་ཅན་ན་སྣང་བའི་རིན་པོ་ཆེ་གང་ཡིན་པ་དེ་དག་་་་
ནི་འཇིག་རྟེན་ན་མི་སྤྱོད་དོ། །ཀུན་དགའ་བོ་འཇིག་རྟེན་གྱི་ཁམས་



བདེ་བ་ཅན་དེ་ནི་སྤོས་སྣ་ཚོགས་དྲི་རབ་ཏུ་ཞིམ་པའི་ངད་ལྡང་་་་་་
བའོ། །མེ་ཏོག་དང་འབྲས་བུ་སྣ་ཚོགས་འབྱོར་བའོ། །རིན་པོ་ཆེའི་
ཤིང་ལྗོན་པས་ལེགས་པར་བརྒྱན་པའོ། །དེ་བཞིན་གཤེགས་པས་
སྤྲུལ་བའི་བྱ་རྣམ་པ་སྣ་ཚོགས་སྒྲ་ཡིད་དུ་འོང་བ་ཅན་གྱི་ཚོགས་ཀྱིས་
སྟེན་པའོ། །ཀུན་དགའ་བོ་རིན་པོ་ཆེའི་ཤིང་ལྗོན་པ་དེ་དག་ནི་ཁ་
དོག་ཐ་དད་པ། ཁ་དོག་དུ་མ་བ། ཁ་དོག་བརྒྱ་སྟོང་ཕྲག་དུ་མ་ཡོད་
པའོ༑ །ཀུན་དགའ་བོ་དེ་ན་རིན་པོ་ཆེའི་ཤིང་ལྗོན་པ་གསེར་གྱི་ཁ་
དོག་ལྟ་བུ་དང༌། གསེར་གྱི་རང་བཞིན་དག་ཡོད་དོ། །དངུལ་གྱི་ཁ་
དོག་ལྟ་བུ་དང་དངུལ་གྱི་རང་བཞིན་དག་ཡོད་དོ། །བཻ་ཌཱུརྱའི་ཁ་
དོག་ལྟ་བུ་དང་བཻ་ཌཱུརླའི་རང་བཞིན་དག་ཡོད་དོ། །ཤེལ་གྱི་ཁ་དོག་
ལྟ་བུ་དང་ཤེལ་གྱི་རང་བཞིན་དག་ཡོད་དོ། །སྤུག་གི་ཁ་དོག་ལྟ་བུ་
དང་སྤྲུག་གི་རང་བཞིན་དག་ཡོད་དོ། །མུ་ཏིག་དམར་པོའི་ཁ་དོག་
ལྟ་བུ་དང་མུ་ཏིག་དམར་པོའི་རང་བཞིན་དག་ཡོད་དོ། །རྡོའི་སྙིང་
པོའི་ཁ་དོག་ལྟ་བུ་དང་རྡོའི་སྙིང་པོའི་རང་བཞིན་དག་ཡོད་དོ། །ཁ་
ཅིག་ནི་གསེར་དང༌། དངུལ་དང་། རིན་པོ་ཆེ་སྣ་གཉིས་པ་དག་
ཡོད་དོ། །གསེར་དང༌། དངུལ་དང༌། བཻ་ཌཱུརྱ་དང༌། རིན་པོ་ཆེ་སྣ་
གསུམ་པ་དག་ཀྱང་ཡོད་དོ། །གསེར་དང་། དངུལ་དང༌། བཻ་ཌཱུརྨ་
དང༌། ཤེལ་དང་། རིན་པོ་ཆེ་སྣ་བཞི་པ་དག་ཀྱང་ཡོད་དོ། །གསེར་
56



དང་། དངུལ་དང༌། བཻ་ཌཱུརྱ་དང༌། ཤེལ་དང༌། སྤུག་དང་། རིན་
པོ་ཆེ་སྣ་ལྔ་པ་དག་ཀྱང་ཡོད་དོ། །གསེར་དང་། དངུལ་དང༌། བི་
ཌཱུརྱ་དང༌། ཤེལ་དང༌། སྤུག་དང༌། མུ་ཏིག་དམར་པོ་དང་། རིན་
པོ་ཆེ་སྣ་དྲུག་པ་དག་ཀྱང་ཡོད་དོ། །གསེར་དང༌། དངུལ་དང༌། བི་
ཌཱུརྨ་དང་། ཤེལ་དང༌། སྤུག་དང༌། མུ་ཏིག་དམར་པོ་དང་། རྡོའི་
སྙིང་པོ་དང༌། རིན་པོ་ཆེ་སྣ་བདུན་པ་དག་ཀྱང་ཡོད་དོ། །ཀུན་
དགའ་བོ་དེ་ན་གསེར་གྱི་ཤིང་ལྗོན་པ་རྣམས་ཀྱི་རྩ་བ་དང་། སྡོང་པོ་
དང༌། ཡལ་ག་དང་། ལོ་མ་དང་། འདབ་མ་དང༌། མེ་ཏོག་རྣམས་
གསེར་གྱི་རང་བཞིན་ལ་རྩ་བ་རྣམས་དངུལ་གྱི་རང་བཞིན་ནོ། །
དངུལ་གྱི་ཤིང་ལྗོན་པ་རྣམས་ཀྱི་རྩ་བ་དང་། སྡོང་པོ་དང་། ཡལ་ག་
དང་། ལོ་མ་དང༌། འདབ་མ་དང༌། མེ་ཏོག་རྣམས་དངུལ་གྱི་རང་
བཞིན་ལ་འབྲས་བུ་རྣམས་བཻ་ཌཱུརྱའི་རང་བཞིན་ནོ། །བེ་ཌཱུརླའི་ཤིང་
ལྗོན་པ་རྣམས་ཀྱི་རྩ་བ་དང་། སྡོང་པོ་དང༌། ཡལ་ག་དང་། ལོ་མ་
དང༌། འདབ་མ་དང་། མེ་ཏོག་རྣམས་བཻ་ཌཱུརྨའི་རང་བཞིན་ལ་
འབྲས་བུ་རྣམས་ཤེལ་གྱི་རང་བཞིན་ནོ། །ཤེལ་གྱི་ཤིང་ལྗོན་པ་
རྣམས་ཀྱི་རྩ་བ་དང་། སྡོང་པོ་དང༌། ཡལ་ག་དང་། ལོ་མ་དང་། །
འདབ་མ་དང༌། མེ་ཏོག་རྣམས་ཤེལ་གྱི་རང་བཞིན་ལ་འབྲས་བུ་
རྣམས་སྡུག་གི་རང་བཞིན་ནོ། །སྤུག་གི་ཤིང་ལྗོན་པ་རྣམས་ཀྱི་རྩ་བ་
57.



དང་༑ སྡོང་པོ་དང་། ཡལ་ག་དང་། ལོ་མ་དང་། འདབ་མ་དང་།།
མེ་ཏོག་རྣམས་སྤྲུག་གི་རང་བཞིན་ལ་འབྲས་བུ་རྣམས་མུ་ཏིག་དམར་
པོའི་རང་བཞིན་ནོ། །མུ་ཏིག་དམར་པོའི་ཤིང་ལྗོན་པ་རྣམས་ཀྱི་རྩ་
བ་དང་། སྡོང་པོ་དང༌། ཡལ་ག་དང་། ལོ་མ་དང༌། འདབ་མ་
དང་། མེ་ཏོག་རྣམས་མུ་ཏིག་དམར་པོའི་རང་བཞིན་ལ་འབྲས་བུ་
རྣམས་རྡོའི་སྙིང་པོའི་རང་བཞིན་ནོ། །རྡོའི་སྙིང་པོའི་ཤིང་ལྗོན་པ་
རྣམས་ཀྱི་རྩ་བ་དང་། སྡོང་པོ་དང་། ཡལ་ག་དང་། ལོ་མ་དང་། །
འདབ་མ་དང་། མེ་ཏོག་རྣམས་རྡོའི་སྙིང་པོའི་རང་བཞིན་ལ་འབྲས་
བུ་རྣམས་གསེར་གྱི་རང་བཞིན་ནོ། །ཀུན་དགའ་པོ་ཤིང་ལྗོན་པ་ཁ་
ཅིག་ནི་རྩ་བ་རྣམས་གསེར་གྱི་རང་བཞིན་ལ་སྡོང་པོ་རྣམས་དངུལ་་་
གྱི་རང་བཞིན། ཡལ་ག་རྣམས་བཻ་ཌཱུརྱའི་རང་བཞིན། ལོ་མ་རྣམས་
ཤེལ་གྱི་རང་བཞིན། འདབ་མ་རྣམས་སྤུག་གི་རང་བཞིན། མེ་ཏོག་
རྣམས་མུ་ཏིག་དམར་པོའི་རང་བཞིན། འབྲས་བུ་རྣམས་རྡོའི་སྙིང་
པོའི་རང་བཞིན་ནོ། །ཀུན་དགའ་བོ་ཤིང་ལྗོན་པ་ཁ་ཅིག་ནི་རྩ་བ་
རྣམས་དངུལ་གྱི་རང་བཞིན་ལ་སྡོང་པོ་རྣམས་བི་ཀླུ་རྒྱའི་རང་བཞིན།
ཡལ་ག་རྣམས་ཤེལ་གྱི་རང་བཞིན། ལོ་མ་རྣམས་སྤུག་གི་རང་བཞིན།
འདབ་མ་རྣམས་མུ་ཏིག་དམར་པོའི་རང་བཞིན། མེ་ཏོག་རྣམས་
རྡོའི་སྙིང་པོའི་རང་བཞིན། འབྲས་བུ་རྣམས་གསེར་གྱི་རང་བཞིན་



ནོ༑་།ཀུན་དགའ་བོ་ཤིང་རྔོན་པ་ཁ་ཅིག་ནི་རྩ་བ་རྣམས་བཻ་ཌཱུརྱའི་
རང་བཞིན་ལ་སྡོང་པོ་རྣམས་ཤེལ་གྱི་རང་བཞིན། ཡལ་ག་རྣམས་
སྨུག་གི་རང་བཞིན། ལོ་མ་རྣམས་མུ་ཏིག་དམར་པོའི་རང་བཞིན། །
འདབ་མ་རྣམས་རྡོའི་སྙིང་པོའི་རང་བཞིན། མེ་ཏོག་རྣམས་གསེར་
གྱི་རང་བཞིན། འབྲས་བུ་རྣམས་དངུལ་གྱི་རང་བཞིན་ནོ། །ཀུན་
དགའ་བོ་ཤིང་ལྗོན་པ་ཁ་ཅིག་ནི་རྩ་བ་རྣམས་ཤེལ་གྱི་རང་བཞིན་ལ་
སྡོང་པོ་རྣམས་སྤུག་གི་རང་བཞིན། ཡལ་ག་རྣམས་མུ་ཏིག་དམར་
པོའི་རང་བཞིན། ལོ་མ་རྣམས་རྡོའི་སྙིང་པོའི་རང་བཞིན། འདབ་
མ་རྣམས་གསེར་གྱི་རང་བཞིན། མེ་ཏོག་རྣམས་དངུལ་གྱི་རང་
བཞིན༑ འབྲས་བུ་རྣམས་བི་ཀླུ་རླའི་རང་བཞིན་ནོ། །ཀུན་དགའ་བོ་
ཤིང་ལྗོན་པ་ཁ་ཅིག་ནི་རྩ་བ་རྣམས་སྤུག་གི་རང་བཞིན་ལ་སྡོང་པོ་་་
རྣམས་མུ་ཏིག་དམར་པོའི་རང་བཞིན། ། ཡལ་ག་རྣམས་རྡོའི་སྙིང་
པོའི་རང་བཞིན། ལོ་མ་རྣམས་གསེར་གྱི་རང་བཞིན། འདབ་མ་
རྣམས་དངུལ་གྱི་རང་བཞིན། མེ་ཏོག་རྣམས་བཻ་ཌཱུརྱའི་རང་བཞིན།
འབྲས་བུ་རྣམས་ཤེལ་གྱི་རང་བཞིན་ནོ། །ཀུན་དགའ་བོ་ཤིང་ལྗོན་
པ་ཁ་ཅིག་ནི་རྩ་བ་རྣམས་མུ་ཏིག་དམར་པོའི་རང་བཞིན། སྡོང་བོ་
རྣམས་རྡོའི་སྙིང་པོའི་རང་བཞིན། ཡལ་ག་རྣམས་གསེར་གྱི་རང་
བཞིན༑ ལོ་མ་རྣམས་དངུལ་གྱི་རང་བཞིན། འདབ་མ་རྣམས་བི་
59



རྟུརླའི་རང་བཞིན། མེ་ཏོག་རྣམས་ཤེལ་གྱི་རང་བཞིན། འབྲས་བུ་
རྣམས་སྤུག་གི་རང་བཞིན་ནོ། །ཀུན་དགའ་བོ་ཤིང་ལྗོན་པ་ཁ་ཅིག་
ནི་རྩ་བ་རྣམས་རྡོའི་སྙིང་པོའི་རང་བཞིན་ལ་སྡོང་པོ་རྣམས་གསེར་་་
གྱི་རང་བཞིན། ཡལ་ག་རྣམས་དངུལ་གྱི་རང་བཞིན། ལོ་མ་རྣམས་
བཻ་ཌཱུརྱའི་རང་བཞིན། འདབ་མ་རྣམས་ཤེལ་གྱི་རང་བཞིན། མེ་
ཏོག་རྣམས་སྤུག་གི་རང་བཞིན། འབྲས་བུ་རྣམས་མུ་ཏིག་དམར་
པོའི་རང་བཞིན་ནོ། །ཀུན་དགའ་བོ་ཤིང་རྔོན་པ་ཁ་ཅིག་ནི་རྩ་བ་
རྣམས་རིན་པོ་ཆེ་སྣ་བདུན་གྱི་རང་བཞིན་ལ། སྡོང་པོ་རྣམས་ཀྱང་
རིན་པོ་ཆེ་སྣ་བདུན་གྱི་རང་བཞིན། ཡལ་ག་རྣམས་ཀྱང་རིན་པོ་ཆེ་
སྣ་བདུན་གྱི་རང་བཞིན། ལོ་མ་རྣམས་ཀྱང་རིན་པོ་ཆེ་སྣ་བདུན་གྱི་
རང་བཞིན། འདབ་མ་རྣམས་ཀྱང་རིན་པོ་ཆེ་སྣ་བདུན་གྱི་རང་
བཞིན། མེ་ཏོག་རྣམས་ཀྱང་རིན་པོ་ཆེ་སྣ་བདུན་གྱི་རང་བཞིན།
འབྲས་བུ་རྣམས་ཀྱང་རིན་པོ་ཆེ་སྣ་བདུན་གྱི་རང་བཞིན་ནོ། །ཀུན་་
དགའ་བོ་ཤིང་ལྗོན་པ་དེ་དག་ཐམས་ཅད་ཀྱི་རྩ་བ་དང་། སྡོང་པོ་
དང་། ཡལ་ག་དང་། ལོ་མ་དང༌། འདབ་མ་དང་། མེ་ཏོག་དང༌།།
འབྲས་བུ་རྣམས་ནི་འཇམ་པ་རེག་ན་བདེ་བ། དྲི་ཞིམ་པ་དག་གོ། །
རླུང་གི་བསྐྱོད་ན་དེ་དག་ལས་སྙན་ཅིང་ཡིད་དུ་འོང་བའི་སྒྲ་འབྱུང་་
སྟེ། མཉན་པ་དང༌། མཐུན་ཞིང་མཉན་པས་ཆོག་མི་ཤེས་པའོ། །



ཀུན་དགའ་བོ་སངས་རྒྱས་ཀྱི་ཞིང་དེ་རིན་པོ་ཆེ་སྣ་བདུན་གྱི་ཤིང་་་་་
ལྗོན་པ་རྣམ་པ་དེ་ལྟ་བུ་དག་གིས་གང་སྟེ། མཐའ་ན་རིན་པོ་ཆེ་སྣ་
བདུན་གྱི་ཆུ་ཤིང་གི་སྡོང་པོ་དང༌། རིན་པོ་ཆེ་ཤིང་ཏ་ལའི་ཕྲེང་གིས་
ཡོངས་སུ་བསྐོར་ཏོ། །ཐམས་ཅད་ཀྱང་གསེར་གྱི་དྲ་བས་ཁེབས་
པའོ། །ཀུན་ཏུ་རིན་པོ་ཆེ་སྣ་བདུན་གྱི་པདྨ་ནམས་ཀྱིས་ཁེབས་པའོ། །
དེ་ན་པདྨའི་ཚད་དཔག་ཚད་ཕྱེད་ཙམ་ཡང་ཡོད། དཔག་ཚད་ཀྱི་་་
ཚད་ཙམ་ཡང་ཡོད། དཔག་ཚད་གཅིག་དང༌། གཉིས་དང༌། །
གསུམ་དང་། བཞི་དང༌། ལྔའི་ཚད་ཙམ་ཡང་ཡོད་དོ། །དཔག་ཚད་
བཅུའི་བར་གྱི་ཚད་ཙམ་དག་ཀྱང་ཡོད་དོ། །རིན་པོ་ཆེའི་པདྨ་་་་་་་
ཐམས་ཅད་ལས་ཀྱང་འོད་ཟེར་བྱེ་བ་སྟོང་ཕྲག་སུམ་ཅུ་རྩ་དྲུག་དྲུག་་
འབྱུང་ངོ༌། །འོད་ཟེར་གྱི་རྩེ་མོ་ཐམས་ཅད་ལས་ཀྱང་སངས་རྒྱས་ཀྱི་
སྐུ་གསེར་གྱི་ཁ་དོག་ཅན་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་་
མངའ་བ་བྱེ་བ་སྟོང་ཕྲག་སུམ་ཅུ་རྩ་དྲུག་དྲུག་འབྱུང་སྟེ། དེ་དག་
ཤར་ཕྱོགས་སུ་འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་་་་
དག་ཏུ་གཤེགས་ནས་སེམས་ཅན་རྣམས་ལ་ཆོས་སྟོན་ཏོ། །དེ་བཞིན་
དུ་ལྷོ་དང་། ནུབ་དང་། བྱང་གི་ཕྱོགས་དང་། འོག་དང་། སྟེང་
དང༌། ཕྱོགས་མཚམས་རྣམས་སུ་འཇིག་རྟེན་གྱི་ཁམས་ཐ་དད་པ་
གྲངས་མེད་དཔག་ཏུ་མེད་པ་དག་ཏུ་གཤེགས་ནས་སེམས་ཅན་་་་་་་



རྣམས་ལ་ཆོས་སྟོན་ཏོ། །ཀུན་དགའ་བོ་སངས་རྒྱས་ཀྱི་ཞིང་དེ་ན་རི་
ནག་པོ་རྣམས་ཡེ་མེད་དོ། ། །རི་ཐམས་ཅད་ཀྱང་རིན་པོ་ཆེའི་རི་ཤ་
སྟག་གོ། །རིའི་རྒྱལ་པོ་རི་རབ་ཐམས་ཅད་དང༌། ཁོར་ཡུག་དང་། །
རིའི་རྒྱལ་པོ་ཁོར་ཡུག་ཆེན་པོ་ཐམས་ཅད་དང༌། རྒྱ་མཚོ་ཆེན་པོ་
རྣམས་མེད་དོ། །སངས་རྒྱས་ཀྱི་ཞིང་དེ་ནི་ཀུན་ཏུ་མཉམ་པ།
ཉམས་དགའ་བ་ལག་མཐིལ་ལྟར་མཉམ་པ། |:ས་ཕྱོགས་རིན་པོ་ཆེ་
རྣམ་པ་སྣ་ཚོགས་ཀྱིས་སྤྲས་པའོ། །དེ་སྐད་ཅེས་བཀའ་སྩལ་པ་དང༌།
བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་
གསོལ་ཏོ། །བཅོམ་ལྡན་འདས་རྒྱལ་ཆེན་བཞིའི་རིས་ཀྱི་ལྷ་རི་རབ་་་
ཀྱི་ངོས་ལ་གནས་པ་དང་། སུམ་ཅུ་རྩ་གསུམ་པའི་ལྷ་རི་རབ་ཀྱི་རྩེ་
མོ་ལ་གནས་པ་དེ་དག་གང་ན་གནས། བཅོམ་ལྡན་འདས་ཀྱིས་
བཀའ་སྩལ་པ། ཀུན་དགའ་བོ་འདི་ཇི་སྙམ་དུ་སེམས། འདི་ན་རིའི་
རྒྱལ་པོ་རི་རབ་ཀྱི་གོང་མ་ཡང་འཐབ་བྲལ་གྱི་ལྷ་རྣམས་དང་། གལ་
དགའ་ལྡན་དང༌། འཕྲུལ་དགའ་དང་། གཞན་འཕྲུལ་དབང་བྱེད་
དང་། ཚངས་རིས་དང་། ཚངས་པའི་མདུན་ན་འདོན་དང༌། །
ཚངས་ཆེན་ནས་འོག་མིན་གྱི་བར་གྱི་ལྷ་རྣམས་གང་ན་གནས། །
གསོལ་པ། བཅོམ་ལྡན་འདས་ལས་ཀྱི་རྣམ་པར་སྨིན་པ་དང་། །
ལས་མངོན་པར་འདུ་བགྱིས་པ་བསམ་གྱིས་མི་ཁྱབ་བོ། །བཅོམ་ལྡན་
62



འདས་ཀྱིས་བཀའ་སྩལ་པ། ཀུན་དགའ་བོ་ལས་ཀྱི་རྣམ་པར་སྨིན་པ་
དང་། ལས་མངོན་པར་འདུ་བྱེད་པ་བསམ་གྱིས་མི་ཁྱབ་པ་ནི་རྙེད་
པ་རུང་གི་སངས་རྒྱས་བཅོམ་ལྡན་འདས་རྣམས་ཀྱི་དགེ་བ་དང༌། །
རྫུ་འཕྲུལ་དང་། བྱིན་གྱི་རླབས་བསམ་གྱིས་མི་ཁྱབ་པ་ནི་སུས་ཀྱང་
མཐའ་འམ། ཚད་རྟོགས་པའམ། བསམ་པར་མི་ནུས་ཏེ། གཞན་དུ་
ན་སངས་རྒྱས་ཀྱི་ཡུལ་བསམ་གྱིས་མི་ཁྱབ་པོ་ཞེས་རབ་ཏུ་འབྱེད་དོ།
།དེ་ལྟར་སེམས་ཅན་བསོད་ནམས་བྱས་པ་དང་། དགེ་བའི་རྩ་བ་
བསྐྱེད་པའི་བསོད་ནམས་དང་། ཡེ་ཤེས་དང་། རྫུ་འཕྲུལ་དང་། །
འབྱོར་བ་བསམ་གྱིས་མི་ཁྱབ་པ་དག །སངས་རྒྱས་ཀྱི་ཞིང་དེར་
འབྱུང་ངོ༌། །གསོལ་པ། བཅོམ་ལྡན་འདས་བདག་ནི་དེ་ལ་དོགས་
པའམ༑ ཡིད་གཉིས་སམ། ཐེ་ཚོམ་མ་མཆིས་ཏེ། བདག་ནི་མ་
འོངས་པའི་སེམས་ཅན་རྣམས་ཀྱི་དོགས་པ་དང་། ཡིད་གཉིས་དང་།
ཐེ་ཚོམ་བསལ་བའི་སླད་དུ་དེ་བཞིན་གཤེགས་པ་ལ་དོན་འདི་ཡོངས་
སུ་ཞུའོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་
ལེགས་སོ་ལེགས་སོ། །དེ་ལྟ་བུ་ནི་ཁྱོད་ཀྱི་བྱ་བ་ཡིན་ནོ། །ཀུན་
དགའ་བོ་འཇིག་རྟེན་གྱི་ཁམས་བདེ་བ་ཅན་དེ་ན་ཆུ་ཀླུང་རྣམ་པ་སྣ་
ཚོགས་དག་འབབ་སྟེ། དེ་ན་ཆུ་ཀླུང་ཆེན་པོ་ཁ་ཚོན་དཔག་ཚད་
ཙམ་དག་ཀྱང་ཡོད། དཔག་ཚད་བཅུ་དང༌། ཉི་ཤུ་དང༌། སུམ་ཅུ་
63



དང་། བཞི་བཅུ་དང༌། ལྔ་བཅུའི་བར་དང་། ཁ་ཚོན་དཔག་ཚད་
བརྒྱ་སྟོང་གི་ཚད་ཙམ་དག་ཀྱང་ཡོད་དེ། ཟབས་སུ་ནི་དཔག་ཚད་
བཅུ་གཉིས་པ་དག་ཡོད་དོ། །ཆུ་ཀླུང་དེ་དག་ཐམས་ཅད་ཀྱང་སྤོས་
དྲི་རབ་ཏུ་ཞིམ་པ་སྣ་ཚོགས་ཀྱི་ཆུ་འབབ་ཅིང་རིན་པོ་ཆེའི་མེ་ཏོག་་་
སིལ་མའི་ཚོགས་དང་འབབ་པ་དག་གོ། །སྒྲ་དབྱངས་སྙན་པ་ཐ་
དད་པ་སྣ་ཚོགས་དང་ཡང་ལྡན་པ་དག་གོ། །ཀུན་དགའ་བོ་ཆུ་ཀླུང་
ཆེན་པོ་དེ་དག་ལས་ལྷའི་གླུ་དབྱངས་ཡན་ལག་བྱེ་བ་བརྒྱ་སྟོང་དང་་
ལྡན་པའི་སིལ་སྙན་དག་མཁས་པ་རྣམས་ཀྱི་བྱས་པ་བས་ལྷག་པའི་་་
སྒྲ་ཡིད་དུ་འོང་བ་འབྱུང་སྟེ། ཆུ་ཀླུང་ཆེན་པོ་དེ་དག་ལས་རྣམས་པ་
འདི་ལྟ་བུའི་སྒྲ་འབྱུང་བ་ནི་ཟབ་པ་དང༌། ཀུན་ཤེས་པར་བྱ་བ་
དང་། རྣམ་པར་ཤེས་པར་བྱ་བ་དང་། བརྫུན་པ་མ་ཡིན་པ་དང་།
རྣ་བར་བདེ་བ་དང༌། ཡིད་དུ་འོང་བ་དང༌། དགའ་བར་བྱ་བ་
དང་། སྙན་པ་དང༌། ཡིད་དུ་འོང་བ་དང་། མཉན་པས་ཆོག་མི་
ཤེས་པ་དང་། མཉན་པ་དང་། མཐུན་པ་དང་། མི་རྟག་པ་དང༌།
ཞི་བ་དང༌། བདག་མེད་ཅེས་བྱ་བ་དང་། མཉན་ན་བདེ་བ་སྟེ། དེ་
དག་སེམས་ཅད་དེ་དག་གི་རྣ་བའི་དབང་པོ་ལ་གྲག་གོ། །ཀུན་
དགའ་བོ་ཆུ་ཀླུང་ཆེན་པོ་དེ་དག་གི་འགྲམ་གཉིས་ནི་རིན་པོ་ཆེའི་་་་
སྤོས་ཀྱི་ཤིང་ལྗོན་པ་དག་གིས་གང་སྟེ། དེ་དག་ལ་ཡལ་ག་དང༌། ལོ་



མ་དང༌། མེ་ཏོག་དང༌། དོག་པ་སྣ་ཚོགས་འཕྱང་ངོ༌། །དེ་ན་སེམས་
ཅན་གང་དག་ཆུ་ཀླུང་གི་འགྲམ་དེ་དག་ཏུ་ཟང་ཟིང་མེད་པའི་ལྷའི་
དགའ་བ་དང་། རྩེ་བ་མྱོང་བར་འདོད་པ་དེ་དག་ཆུ་ཀླུང་དེ་དག་ཏུ་
འཇུག་པའི་ཚེ་འདོད་ན་ཆུ་ལོང་བུ་ནུབ་ཙམ་དུ་གནས་སོ། །འདོད་
ན་པུས་མོ་ནུབ་ཙམ་དང་། འདོད་ན་རྐེད་པ་ནུབ་ཙམ་དང༌། ་
འདོད་ན་མཆན་ཁུང་ནུབ་ཙམ་དང་། འདོད་ན་མིད་པ་ནུབ་ཙམ་
དུ་ཆུ་གནས་པར་འགྱུར་ཏེ། ལྷའི་དགའ་བ་དག་ཀྱང་འབྱུང་ངོ༌། །
དེར་སེམས་ཅན་གང་དག་ཆུ་གྲང་པར་གྱུར་ཅིག་སྙམ་དུ་འདོད་ན་་་
ཡང་དེ་དག་ལ་བསིལ་བར་འགྱུར་རོ། །གང་དག་དྲོ་བར་གྱུར་ཅིག་
སྙམ་དུ་འདོད་ན་ཡང་དེ་དག་ལ་དྲོ་བར་འགྱུར་རོ། །གང་དག་
བསིལ་བ་དང་དྲོ་བར་གྱུར་ཅིག་སྙམ་དུ་འདོད་ན་ཡང་དེ་དག་ལ་ཆུ་
དེ་བསིལ་བ་དང་དྲོ་བར་འགྱུར་ཏེ་བདེ་བར་འགྱུར་རོ། །ཆུ་ཀླུང་
ཆེན་པོ་དེ་དག་ནི་ལྷའི་ཤིང་ཏ་མ་ལའི་ལོ་མ་དང༌། ཨ་ག་རུ་དང་།
དུས་ཀྱི་རྗེས་སུ་འབྲང་བ་དང་། རྒྱ་སྤོས་དང་། ཙནྡན་སྦྲུལ་གྱི་སྙིང་
པོ་དང་། སྤོས་མཆོག་གིས་བསྒོས་པའི་ཆུས་ཡོངས་སུ་གང་སྟེ་འབབ་
པ་ལྷའི་མེ་ཏོག་ཨུད་པ་ལ་དང་། པདྨ་དང་། ཀུ་མུད་དང༌། པདྨ་
དཀར་པོ་དང་། དྲི་རབ་ཏུ་ཞིམ་པ་དག་གི་མེ་ཏོག་གིས་ཁེབས་པ།
ཁོལ་ཁོལ་དག་ན་བྱ་ངང་བ་དང་། བཞད་དང་། ཁྲུང་ཁྲུང་དང༌།
65



ངུར་བ་དང༌། ཀ་རན་ད་པ་དང༌། ནེ་ཙོ་དང་། རི་སྐེགས་དང་། །
ཁུ་བྱུག་དང་། ཀུ་ན་ལ་དང༌། ཀ་ལ་པིངྐ་དང་། རྨ་བྱ་ལ་སོགས་པ་
སྒྲ་ཡིད་དུ་འོང་བ་དང་ལྡན་པ། དེ་བཞིན་གཤེགས་པས་སྤྲུལ་བའི་
བྱའི་ཚོགས་ཀྱིས་བསྟེན་པ། ངང་བ་དང༌། ངང་བའི་རྒྱལ་པོ་རྣམས་
ཀྱིས་མཛེས་པར་བྱས་པ། འབབ་སྟེགས་བདེ་བ། འདམ་རྫབ་མེད་
པ་གསེར་གྱི་བྱེ་མ་བདལ་བ་དག་གོ། །དེ་ན་གང་གི་སེམས་ཅན་དེ་
དག་བདག་ཅག་གི་བསམ་པ་འདི་འདྲ་བ་ཡོངས་སུ་རྫོགས་པར་གྱུར་
ཅིག་སྙམ་དུ་འདོད་པ་དེའི་ཚེ་དེ་དག་གི་བསམ་པ་དེ་ལྟ་བུ་དག་་་་་་
ཆོས་དང་ལྡན་པར་ཡོངས་སུ་རྫོགས་པར་འགྱུར་རོ། །ཀུན་དགའ་བོ་
ཆུ་དེ་ལས་ཡིད་དུ་འོང་བའི་སྒྲ་འབྱུང་བ་གང་ཡིན་པ་དེས་སངས་་་་
རྒྱས་ཀྱི་ཞིང་དེར་ཐམས་ཅད་དང་ལྡན་པའི་འཁོར་ལ་གོ་བར་བྱེད་་་
དོ། །དེ་ན་སེམས་ཅན་གང་དག་ཆུ་ངོགས་ན་འཁོད་པ་དག་སྒྲ་འདི་
བདག་ཅག་གི་རྣ་བའི་དབང་པོ་ལ་གྲག་པར་མ་གྱུར་ཅིག་ཅེས་་་་་་་
འདོད་ན་དེ་དག་གི་ལྷའི་རྣ་བའི་དབང་པོ་ལ་གྲག་པར་མི་འགྱུར་་་་་
རོ༑ །གང་སྒྲ་རྣམ་པ་ཇི་ལྟ་བུ་ཐོས་པར་འདོད་པ་དེ་རྣམ་པ་དེ་ལྟ་
བུའི་སྒྲ་ཡིད་དུ་འོང་བ་ཐོས་སོ། །འདི་ལྟ་སྟེ། སངས་རྒྱས་ཀྱི་སྒྲ་
དང་། ཆོས་ཀྱི་སྒྲ་དང་། དགེ་འདུན་གྱི་སྒྲ་དང༌། ཕ་རོལ་ཏུ་ཕྱིན་
པའི་སྒྲ་དང་། སའི་སྒྲ་དང༌། སྟོབས་ཀྱི་སྒྲ་དང་། མི་འཇིགས་པའི་
66



སྒྲ་དང༌། སངས་རྒྱས་ཀྱི་ཆོས་མ་འདྲེས་པའི་སྒྲ་དང༌། མངོན་པར་
ཤེས་པའི་སྒྲ་དང༌། སོ་སོ་ཡང་དག་པར་རིག་པའི་སྒྲ་དང་། སྟོང་པ་
ཉིད་དང་། མཚན་མ་མེད་པ་དང༌། སྨོན་པ་མེད་པ་དང༌། མངོན་
པར་འདུ་བྱ་བ་མེད་པ་དང༌། མ་སྐྱེས་པ་དང་། མ་བྱུང་བ་དང་། །
དངོས་པོ་མེད་པ་དང༌། འགག་པ་མེད་པའི་སྒྲ་དང་། ཞི་བ་དང་། །
རབ་ཏུ་ཞི་བ་དང༌། ཉེ་བར་ཞི་བའི་སྒྲ་དང༌། བྱམས་པ་ཆེན་པོ་
དང་། སྙིང་རྗེ་ཆེན་པོ་དང་། དགའ་བ་ཆེན་པོ་དང་། བཏང་
སྙོམས་ཆེན་པོའི་སྒྲ་དང༌། མི་སྐྱེ་བའི་ཆོས་ལ་བཟོད་པ་དང༌། །
དབང་བསྐུར་བའི་ས་རབ་ཏུ་ཐོབ་པའི་སྒྲ་དག་ཐོས་སོ། །དེས་སྒྲ་
རྣམ་པ་དེ་ལྟ་བུ་ཐོས་ནས་དགའ་བ་དང་། མཆོག་ཏུ་དགའ་བ་རྒྱ་
ཆེན་པོ་ཐོབ་བོ། །དབེན་པ་དང་ལྡན་པ་དང་། འདོད་ཆགས་དང་
བྲལ་བ་དང་ལྡན་པ་དང༌། ཞི་བ་དང་ལྡན་པ་དང་། འགོག་པ་དང༌
ལྡན་པ་དང་། ཆོས་དང་ལྡན་པ་དང༌། བྱང་ཆུབ་ཡོངས་སུ་འགྲུབ་
པའི་དགེ་བའི་རྩ་བ་དང་ལྡན་པའི་སྒྲ་འབྱུང་ངོ༌། །ཀུན་དགའ་བོ་
འཇིག་རྟེན་གྱི་ཁམས་བདེ་བ་ཅན་ན་མི་དགེ་བའི་མིང་ཡོང་མེད་དོ། །
སྒྲིབ་པའི་སྒྲ་ཡོང་མེད་དོ། །ངན་སོང་ངན་འགྲོ་རྣམ་པར་ལྟུང་བའི་
སྒྲ་ཡང་ཡོང་མེད་དོ། །སྡུག་བསྔལ་གྱི་སྒྲ་ཡང་ཡོང་མེད་དོ། །ཀུན་
དགའ་བོ་དེ་ན་སྡུག་བསྔལ་ཡང་མ་ཡིན། བདེ་བ་ཡང་མ་ཡིན་པའི་



ཚོར་བའི་སྒྲ་ཡང་མེད་ན་སྡུག་བསྔལ་དང་སྡུག་བསྔལ་གྱི་སྒྲ་ཡང་ལྟ་་
ག་ལ་ཡོད། ཀུན་དགའ་བོ་མདོར་བསྡུ་ན་རྣམ་གྲངས་འདིས་འཇིག་
རྟེན་གྱི་ཁམས་བདེ་བ་ཅན་ཞེས་བྱ་སྟེ། རྒྱས་པར་ནི་མ་ཡིན་ནོ། །
ཀུན་དགའ་བོ་རྒྱས་པར་བྱས་ན་བསྐལ་བའམ་བསྐལ་བ་ལས་ལྷག་པ་
ཟད་ཟད་དུ་འཇིག་རྟེན་གྱི་ཁམས་བདེ་བ་ཅན་གྱི་བདེ་བའི་རྒྱུ་་་་་་
ཡོངས་སུ་བརྗོད་ཀྱང་བདེ་བའི་རྒྱུ་དེ་དག་གི་མཐའ་རྟོགས་པར་མི་་་
ནུས་སོ། །ཀུན་དགའ་བོ་འཇིག་རྟེན་གྱི་ཁམས་བདེ་བ་ཅན་དེར་
སེམས་ཅན་གང་དག་སྐྱེས་པ་དང༌། སྐྱེ་བ་དང༌། སྐྱེ་བར་འགྱུར་བ་
དེ་དག་ཐམས་ཅད་ཀྱང་གཟུགས་དང་། ཁ་དོག་དང་། སྟོབས་
དང༌། མཐུ་དང་། ཆུ་ཞེང་དང༌། བང་དང་། བསོད་ནམས་
བསགས་པ་དང་། མངོན་པར་ཤེས་པ་དག་དང༌། གོས་དང༌། རྒྱན་
དང་། སྐྱེད་མོས་ཚལ་དང༌། གཞལ་མེད་ཁང་དང་། ཁང་པ་
བརྩེགས་པ་ཡུངས་སུ་སྤྱད་པ་རྣམ་པ་དེ་ལྟ་བུ་དག་དང་། གཟུགས་
དང་། སྒྲ་དང༌། དྲི་དང་། རོ་དང་། རེག་བྱ་ཡོངས་སུ་སྤྱད་པ་རྣམ་
པ་དེ་ལྟ་བུ་དག་དང་། ལོངས་སྤྱོད་དང་། ཡོངས་སུ་སྤྱད་པ་རྣམ་པ་
དེ་ལྟ་བུ་ཐམས་ཅད་དང་ལྡན་ཏེ། དཔེར་ན་གཞན་འཕྲུལ་དབང་
བྱེད་ཀྱི་ལྷ་རྣམས་དང་འདྲའོ། །ཀུན་དགའ་བོ་འཇིག་རྟེན་གྱི་ཁམས་
བདེ་བ་ཅན་གྱི་སེམས་ཅན་དག་ཁམས་གྱིས་ཟ་བ་རགས་པའི་ཁ་་་་་



ཟས་མི་ཟའི། ཁ་ཟས་རྣམ་པ་ཇི་ལྟ་བུ་འདོད་པ་རྣམ་པ་དེ་ལྟ་བུ་
འབྱོར་བ་ཉིད་དུ་ཤེས་ཏེ། ལུས་ཚིམ་པར་འགྱུར། གཟུགས་ཚིམ་
པར་འགྱུར་རོ། །དེ་དག་ཀྱང་ལུས་ལ་འཇུག་པར་མི་བྱེད་དོ། །དེ་
དག་ལུས་ཚིམ་ནས་སྤོས་ཀྱི་རྣམ་པ་ཇི་ལྟ་བུ་འདོད་པ་དེ་ལྟ་བུའི་་་་་
ལྷའི་སྤོས་ཀྱི་རྣམ་པ་དག་གིས་སངས་རྒྱས་ཀྱི་ཞིང་ཐམས་ཅད་་་་་་་
བདུགས་པར་འགྱུར་རོ། །དེ་ན་གང་དྲི་དེ་ལ་རྣམ་པར་མི་འདོད་པ་
དེ་ལ་སྤོས་དྲིའི་འདུ་ཤེས་དང་བསྒོས་པ་ཙམ་ཡང་འབྱུང་བར་མི་་་་་
འགྱུར་རོ། །དེ་ལྟར་གང་དག་སྤོས་དང༌། ཕྲེང་བ་དང༌། བྱུག་པ་
དང་། ཕྱེ་མ་དང་། གདུགས་དང༌། རྒྱལ་མཚན་དང༌། བ་དན་
དང་། སིལ་སྙན་རྣམ་པ་ཇི་ལྟ་བུ་དག་འདོད་པ་དེ་དག་གི་རྣམ་པ་
དེ་ལྟ་བུ་དེ་དག་གིས་སངས་རྒྱས་ཀྱི་ཞིང་དེ་ཐམས་ཅད་ཡོངས་སུ་་་་
ཁྱབ་པར་འགྱུར་རོ། །དེ་དག་གོས་ཁ་དོག་ཐ་དད་པ་ཁ་དོག་བརྒྱ་
སྟོང་དུ་མ་ཅི་འདྲ་བ་འདོད་པ་དེ་ལྟ་བུའི་གོས་རིན་པོ་ཆེ་དག་གིས་
སངས་རྒྱས་ཀྱི་ཞིང་དེ་ཐམས་ཅད་ཡོངས་སུ་ཁྱབ་པར་འགྱུར་ཞིང་་་་
ལུས་ལ་བགོས་པར་བདག་ཉིད་ཀྱིས་ཤེས་སོ། །དེ་དག་འདི་ལྟ་སྟེ།
མགོའི་རྒྱན་ནམ། རྣ་བའི་རྒྱན་ནམ། མགུལ་པ་དང་། ལག་པ་དང༌།
རྐང་བའི་རྒྱན་འདི་ལྟ་སྟེ། ཅོད་པན་དང༌། རྣ་ཆ་དང་། གདུ་བུ་
དང་། དཔུང་རྒྱན་དང༌། དོ་ཤལ་དང༌། སེ་མོ་དོ་དང་། རྣ་རྒྱན་
པ
69



དང་། སོར་གདུབ་དང་། གསེར་གྱི་ཙོང་ཙོང་དང་། སྐ་རགས་
དང་། གསེར་གྱི་དྲ་བ་དང༌། མུ་ཏིག་གི་དྲ་བ་དང༌། རིན་པོ་ཆེ་
ཐམས་ཅད་ཀྱི་དྲིལ་བུ་གཡེར་ཀའི་དྲ་བ་དང་། །རྒྱན་ཇི་ལྟ་བུ་འདོད་
པ་རྣམ་པ་དེ་ལྟ་བུའི་རྒྱན་རིན་པོ་ཆེ་བརྒྱ་སྟོང་དུ་མས་སྤྲས་པ་དག་་་
འདི་ལྟ་སྟེ། རིན་པོ་ཆེའི་ཤིང་ལྗོན་པ་ལ་འཕྱང་བས་སངས་རྒྱས་ཀྱི་
ཞིང་དེ་གང་བར་མཐོང་སྟེ། རྒྱན་དེ་དག་གིས་བདག་བརྒྱན་པར་
ཡང་ཤེས་སོ། །དེ་དག་གང་ཁ་དོག་དང་། རྟགས་དང་། དབྱིབས་
དང་། ཆུ་ཞེང་གི་བར་དང་། རིན་པོ་ཆེ་སྣ་ཚོགས་ཀྱི་བ་གམ་བརྒྱ་
སྟོང་གིས་བརྒྱན་པ། རིན་པོ་ཆེའི་ཁྲི་ལྷའི་རས་བཅོས་བུ་སྣ་ཚོགས་
བཏིང་བ། སྔས་ཁྲ་བོ་བཞག་པ་དང་ལྡན་པའི་གཞལ་མེད་ཁང་ཇི་
ལྟ་བུ་འདོད་པ་དེ་ལྟ་བུའི་གཞལ་མེད་ཁང་དེ་དག་དེ་དག་གི་མདུན་
དུ་འབྱུང་སྟེ། དེ་དག་རིན་པོ་ཆེའི་གཞལ་མེད་ཁང་གྲུབ་པ་དེ་དག་
གི་ནང་ན་ལྷའི་བུ་མོ་བདུན་སྟོང་བདུན་སྟོང་གིས་ཡོངས་སུ་བསྐོར་་་
ཞིང་མདུན་གྱིས་བལྟས་ནས་འཁོད་དེ། ། རྩེ་ཞིང་དགའ་ལ་དགའ་
མགུར་སྤྱོད་དོ། །འཇིག་རྟེན་གྱི་ཁམས་དེ་ན་ལྷ་དང་མི་རྣམས་ཐ་
དད་པ་མེད་དེ། གཞན་དུ་ན་ཀུན་རྫོབ་ཀྱི་ཐ་སྙད་ཀྱིས་ལྷ་དང་མི་
ཞེས་བྱ་བའི་གྲངས་སུ་འགྲོ་བ་ནི་མ་གཏོགས་སོ། །ཀུན་དགའ་བོ་
འདི་ལྟ་སྟེ་དཔེར་ན་འཁོར་ལོས་སྒྱུར་བའི་རྒྱལ་པོའི་མདུན་ན་མི་མ་་
70



རབས་དང་མི་ཟ་མ་ནི་ལམ་མེ་མ་ཡིན། ལྷན་ནེ་མ་ཡིན། ལྷང་ངེ་མ་
ཡིན་ཞིང་མི་འཇིགས་པ་མ་ཡིན་ལ་འོད་གསལ་བ་མ་ཡིན་ནོ། །དེ་
བཞིན་དུ་གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་མདུན་ན་ལྷའི་་་
དབང་པོ་བརྒྱ་བྱིན་ཡང་འདི་ལྟ་སྟེ། སྐྱེད་མོས་ཚལ་དང་། གཞལ་
མེད་ཁང་དང་། གོས་དང་། རྒྱན་དང༌། དབང་དང་། རྫུ་འཕྲུལ་
དང་༑ ཆོ་འཕྲུལ་དང༌། དབང་ཕྱུག་གིས་ལམ་མེ་མ་ཡིན། ལྷན་ནེ་
མ་ཡིན། ལྷང་ངེ་མ་ཡིན་ཏེ། ཆོས་མངོན་པར་རྟོགས་པ་དང་། ཆོས་
ལ་ཡོངས་སུ་སྤྱོད་པ་ནི་མ་གཏོགས་སོ། །ཀུན་དགའ་བོ་དེ་ལ་གཞན་
འཕྲུལ་དབང་བྱེད་ཀྱི་ལྷ་རྣམས་ཅི་འདྲ་བ་དེ་འདྲ་བར་བདེ་བ་ཅན་
གྱི་འཇིག་རྟེན་གྱི་ཁམས་ཀྱི་མི་རྣམས་བལྟ་བར་བྱའོ། །ཀུན་དགའ་
བོ་འཇིག་རྟེན་གྱི་ཁམས་བདེ་བ་ཅན་དེ་ན་སྔ་དྲོའི་དུས་ཉེ་བར་་་་་
གནས་པའི་ཚེ་ཕྱོགས་བཞི་ཀུན་ནས་འཁྲུགས་ཤིང་ཀུན་ཏུ་འཁྲུགས་་་
པའི་རླུང་ལྡང་སྟེ། དེ་དག་གིས་རིན་པོ་ཆེའི་ཤིང་ལྗོན་པ་བཀྲ་བ། །
བལྟ་ན་སྡུག་པ། ཁ་དོག་ཐ་དད་པ། ཁ་དོག་དུ་མ་ཡོད་པ། ལྷའི་
སྤོས་དྲི་རབ་ཏུ་ཞིམ་པ་སྣ་ཚོགས་ཀྱིས་བསྒོས་པ་དེ་དག་བསྐྱོད། །
ཀུན་ཏུ་བསྐྱོད། བསྒུལ་ཀུན་ཏུ་བསྐུལ་ནས་དེ་དག་ལས་མེ་ཏོག་རྣམ་
པ་མང་པོའི་དྲི་ཡིད་དུ་འོང་བའི་བསུང་ཅན་བལྟ་ན་སྡུག་པ་དག་་་་
རིན་པོ་ཆེའི་ས་ཆེན་པོ་དེ་ལ་འབྲུལ་ཏེ། མེ་ཏོག་དེ་དག་གིས་སངས་



རྒྱས་ཀྱི་ཞིང་དེ་ཀུན་ཏུ་མི་འགྲེང་བདུན་སྲིད་ཙམ་ཏུ་བཀྲམ་པར་་་་་
འགྱུར་རོ། །འདི་ལྟ་སྟེ། དཔེར་ན་སྐྱེས་བུ་ས་ལ་མེ་ཏོག་འགྲེམས་
མཁས་པ་ཞིག་གིས་ལག་པ་གཉིས་ཀས་བཀྲམ་སྟེ། མཉམ་པར་་་་་་་
བཀོད་ན་ཤིན་ཏུ་བཀྲ་ཞིང་བལྟ་ན་སྡུག་གོ །དེ་བཞིན་དུ་མེ་ཏོག་་་་
བསུང་དང༌། ཁ་དོག་ཐ་དད་པ་དང་ལྡན་པ་དེ་དག་གིས་སངས་
རྒྱས་ཀྱི་ཞིང་དེ་ཀུན་ཏུ་མི་འགྲེང་བདུན་ཙམ་ཁྱབ་པར་འགྱུར་རོ། །
མེ་ཏོག་གི་རྣམ་པ་དེ་དག་ནི་འཇམ་པ་སྟེ། དཔེ་ཙམ་དུ་ན་གོས་ཀ་
ཙ་ལི་འདི་ལྟར་རེག་ན་བདེ་བའོ། །དེ་དག་ནི་རྐང་པ་འཇོག་པ་ན་
སོར་བཞི་ཙམ་གྱིས་དམའ་བར་འགྱུར་ཞིང་རྐང་པ་འདེག་པ་ན་སོར་
བཞི་ཙམ་གྱིས་མཐོ་བར་འགྱུར་རོ། །སྔ་དྲོའི་དུས་འདས་ནས་ནི་མེ་
ཏོག་དེ་དག་ཀྱང་མ་ལུས་པ་མེད་པར་འགྱུར་ཏེ། །དེའི་འོག་ཏུ་
སངས་རྒྱས་ཀྱི་ཞིང་དེ་དབེན་པ་དང་། ཉམས་དགའ་བ་དང་། །
དག་པར་འགྱུར་ཞིང་མེ་ཏོག་སྔ་མ་རྣམས་ཀྱིས་རྙོགས་པ་མེད་པར་་་
འགྱུར་རོ། །དེ་ནས་ཡང་ཕྱོགས་བཞི་ཀུན་ནས་རླུང་ལངས་ཏེ། གང་
སྔོན་མ་བྱུང་བའི་མེ་ཏོག་སར་པ་དག་མངོན་པར་འཐོར་རོ། །སྔ་དྲོ་
ཇི་ལྟ་བར་ཉི་མའི་གུང་དང་། ཕྱི་དྲོའི་དུས་ཀྱི་ཆ་དང༌། མཚན་མོ་
དང༌། སྲོད་དང༌། ནམ་གྱི་གུང་དང༌། ཐོ་རངས་ཀྱང་དེ་བཞིན་ནོ། །
སྤོས་དྲི་སྣ་ཚོགས་ཀྱིས་བསྒོས་པའི་རླུང་དེ་དག་ལངས་ནས་སེམས་པ་
72



ཅན་དེ་དག་ལ་རེག་ན་འདི་ལྟ་སྟེ། དཔེར་ན་དགེ་སློང་འགོག་པ་ལ་
སྙོམས་པར་ཞུགས་པ་ལྟ་བུའི་བདེ་བ་དང་ལྡན་པར་འགྱུར་རོ། །
ཀུན་དགའ་བོ་སངས་རྒྱས་ཀྱི་ཞིང་དེ་ན་དེ་བཞིན་གཤེགས་པས་་་་་་
བསྙད་པ་མ་གཏོགས་པར་མེ་དང༌། ཉི་མ་དང༌། ཟླ་བ་དང༌། །
གཟའ་དང༌། རྒྱུ་སྐར་དང༌། སྐར་མའི་གཟུགས་དང༌། མུན་པ་མུན་
གནག་གི་མིང་དུ་གདགས་པ་ཡོང་མེད་དོ། །ཉིན་མོ་དང་། མཚན་
མོར་གདགས་པ་ཡང་ཡོང་མེད་དོ། །ཁྱིམ་ཡོངས་སུ་འཛིན་པའི་འདུ་
ཤེས་ཀྱང་ཡོང་མེད་དོ། །ཀུན་དགའ་བོ་འཇིག་རྟེན་གྱི་ཁམས་བདེ་
བ་ཅན་དེ་ན་དུས་དུས་སུ་ལྷའི་སྤོས་ཆུའི་སྤྲིན་གྱི་ཆར་མངོན་པར་་་༌་
འབབ་བོ། །ལྷའི་མེ་ཏོག་ཁ་དོག་ཐམས་ཅད་དང་ལྡན་པ་དག་དང་།
ལྷའི་རིན་པོ་ཆེ་སྣ་བདུན་དང༌། ལྷའི་ཙནྡན་གྱི་ཕྱེ་མ་དང༌། ལྷའི་
གདུགས་དང་། རྒྱལ་མཚན་དང་། བ་དན་གྱི་ཆར་མངོན་པར་
འབབ་བོ། །ལྷའི་བླ་རེ་དག་ཀྱང་འཛིན་ཏོ། །ལྷའི་རིན་པོ་ཆེའི་
གདུགས་རྔ་མའི་བསིལ་ཡབ་དང་བཅས་པ་དག་ཀྱང་ནམ་མཁའ་ལ་་
འཛིན་ཏོ། །ལྷའི་རོལ་མོའི་དབྱངས་སྒྲ་དག་ཀྱང་སྒྲོགས་ཤིང་ལྷའི་བུ་
མོ་དག་ཀྱང་གར་བྱེད་དོ། །ཀུན་དགའ་བོ་སངས་རྒྱས་ཀྱི་ཞིང་དེར་
སེམས་ཅན་གང་དག་སྐྱེས་པ་དང་སྐྱེ་བ་དང༌། སྐྱེ་བར་འགྱུར་བ་དེ་
དག་ཐམས་ཅད་མྱ་ངན་ལས་འདས་ཀྱི་བར་དུ་ཡང་དག་པ་ཉིད་དུ་་
13



ངེས་པར་འགྱུར་རོ། །དེ་ཅིའི་ཕྱིར་ཞེ་ན། དེ་ནི་འདི་ལྟ་སྟེ། མ་ངེས་
པ་དང་། ལོག་པ་ཉིད་དུ་ངེས་པའི་ཕུང་པོ་གཉིས་རྣམ་པར་གཞག་
པའམ་གདགས་པ་མེད་པའི་ཕྱིར་རོ། །ཀུན་དགའ་བོ་མདོར་བསྡུ་ན་
རྣམ་གྲངས་འདིས་འཇིག་རྟེན་གྱི་ཁམས་དེ་བདེ་བ་ཅན་ཞེས་བྱ་སྟེ་་་
རྒྱས་པར་ནི་མ་ཡིན་ནོ། །ཀུན་དགའ་བོ་རྒྱས་པར་བསྟན་ན་ནི་་་་་་
བསྐལ་པ་ཟད་ཟད་དུ་འཇིག་རྟེན་གྱི་ཁམས་བདེ་བ་ཅན་གྱི་བདེ་་་་་
བའི་རྒྱུ་རྣམས་ཡོངས་སུ་བརྗོད་ཀྱང་བདེ་བའི་རྒྱུ་དེ་དག་གི་མཐའ་
རྟོགས་པར་མི་ནུས་སོ། །དེ་ནས་དེའི་ཚེ་བཅོམ་ལྡན་འདས་ཀྱིས་
ཚིགས་སུ་བཅད་པ་འདི་དག་བཀའ་སྩལ་ཏོ། །སེམས་ཅན་ཐམས་
ཅད་བདེ་བར་གཤེགས་གྱུར་ལ། །དམ་པའི་དོན་མཁས་ཡེ་ཤེས་རྣམ་
དག་སྟེ། །དེ་དག་བསྐལ་བའམ་འོན་ཏེ་ལྷག་པར་ནི། །བདེ་བ་ཅན་
གྱི་བསྔགས་པ་རབ་བརྗོད་ཀྱང་། །བསྔགས་པའི་ཕྲེང་བ་རབ་ཏུ་
བརྗོད་པ་ན། །བསྐལ་པ་བྱེ་བ་དེ་དག་ཟད་འགྱུར་གྱི། །བདེ་བ་ཅན་
གྱི་བསྔགས་པ་མཐར་མི་ཕྱིན། །དེ་དག་སྤོབས་པའང་ཟད་པར་
འགྱུར་མ་ཡིན། །གང་གིས་ཕྲ་རབ་རྡུལ་སྙེད་འཇིག་རྟེན་ཁམས། །
བཤིགས་ཅིང་བཏགས་ཏེ་རྡུལ་དུ་བྱས་གྱུར་པ། །དེ་བས་མང་བའི་
འཇིག་རྟེན་ཁམས་ཀྱི་རྣམས། །རིན་ཆེན་བཀང་སྟེ་སྦྱིན་པ་བྱིན་པས་
ནི༑ །གང་གིས་དཔག་ཏུ་མེད་པའི་འོད་མཚན་དང་། །བདེ་བ་ཅན་



གྱི་ཡོན་ཏན་ཁྱད་འཕགས་རྣམས། །ཐོས་ནས་དགའ་སྟེ་ཐལ་མོ་སྦྱོར་
བྱེད་པ། །བསོད་ནམས་འདི་ཡི་ཆར་ཡང་འགྱུར་མ་ཡིན། ། །དེ་ལྟ་
བས་ན་དེ་བཞིན་གཤེགས་པ་དེའི། །ཡོན་ཏན་ཐོས་ནས་མགུ་དང་
དད་སྐྱེད་ལ། །བདེ་བ་ཅན་གྱི་འཇིག་རྟེན་ཁམས་མཆོག་ཏུ། །འགྲོ་
བར་བྱ་ཕྱིར་མོས་པ་དྲག་པོ་བསྐྱེད། །གང་གིས་བདེ་བ་ཅན་གྱི་་་་་
འཇིག་རྟེན་གྱི། །མིང་ཐོས་པ་ཡི་བསོད་ནམས་དེ་ལ་ནི། །ཞིང་
མཆོག་ཐ་གྲུ་ཆེན་པོ་དེ་དག་ཀུན། །ཆ་དང་དཔེར་ཡང་འགྱུར་བ་མ་
ཡིན་ནོ། །གང་དག་རྒྱལ་བའི་བཀའ་དང་ཤེས་རབ་ཅན། །དེ་དག་
དེ་བས་བསོད་ནམས་མང་དུ་འགྱུར། །དོན་དམ་ཐོབ་ཕྱིར་དད་པ་
རྩ་བ་སྟེ། །དེ་ལྟ་བས་ན་ཐོས་ནས་ཡིད་གཉིས་སོལ། །ཀུན་དགའ་བོ་
འཇིག་རྟེན་གྱི་ཁམས་བདེ་བ་ཅན་གྱི་ཡོན་ཏན་དང༌། བསྔགས་པ་
དེ་ལྟར་དཔག་ཏུ་མེད་དོ། །ཀུན་དགའ་བོ་ཕྱོགས་བཅུའི་ཕྱོགས་རེ་
རེར་ཡང་སངས་རྒྱས་ཀྱི་ཞིང་གང་གཱའི་ཀླུང་གི་བྱེ་མ་སྙེད་དག་ན་་་་་
སངས་རྒྱས་བཅོམ་ལྡན་འདས་གང་གཱའི་ཀླུང་གི་བྱེ་མ་སྙེད་དག་་་་་
བཅོམ་ལྡན་འདས་དེ་བཞིན་གཤེགས་པ་འོད་དཔག་མེད་དེའི་་་་་་
མཚན་ཡོངས་སུ་བརྗོད་དོ། །བསྔགས་པ་གསུང་ངོ༌། །གྲགས་པ་
རབ་ཏུ་སྒྲོགས་སོ། །ཡོན་ཏན་རྗོད་དོ། །དེ་ཅིའི་ཕྱིར་ཞེ་ན། སེམས་
ཅན་གང་དག་ཁ་ཅིག་གིས་བཅོམ་ལྡན་འདས་འོད་དཔག་མེད་དེའི་་



མཚན་ཐོས་ལ་ཐོས་ནས་ཀྱང་ཐ་ན་སེམས་བསྐྱེད་པ་གཅིག་ཙམ་ཞིག་
བསམ་པ་ཐག་པ་ནས་དད་པ་དང་དགའ་བ་བསྐྱེད་པ་དེ་དག་་་་་་་་
ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་་་
ཕྱིར་མི་ལྡོག་པའི་ཕྱིར་རོ། །ཀུན་དགའ་བོ་སེམས་ཅན་གང་དག་ཁ་
ཅིག་ནི་དེ་བཞིན་གཤེགས་པ་དེ་རྣམ་པས་ཡང་དང་ཡང་དུ་ཡིད་ལ་་
བྱེད་པ་དང༌། དགེ་བའི་རྩ་བ་མང་པོ་དཔག་ཏུ་མེད་པ་བསྐྱེད་པ་
དང་། བྱང་ཆུབ་ཏུ་སེམས་ཡོངས་སུ་བསྔོས་ཏེ། འཇིག་རྟེན་གྱི་
ཁམས་དེར་སྐྱེ་བར་སྨོན་ལམ་འདེབས་པ་དེ་དག་འཆི་བའི་དུས་ཉེ་་་
བར་གནས་པ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་འོད་དཔག་མེད་དེ་དགེ་སློང་གི་ཚོགས་དུ་་་
མས་ཡོངས་སུ་བསྐོར་ཞིང་མདུན་གྱིས་བལྟས་ནས་བཞུགས་པར་་་་་
འགྱུར་ཏེ། དེ་དག་གིས་བཅོམ་ལྡན་འདས་འོད་དཔག་མེད་དེ་་་་་་
མཐོང་ནས་རབ་ཏུ་དང་བའི་སེམས་ཀྱིས་ཤི་འཕོས་ཏེ། འཇིག་རྟེན་
གྱི་ཁམས་བདེ་བ་ཅན་དེ་ཉིད་དུ་སྐྱེ་བར་འགྱུར་རོ། །ཀུན་དགའ་བོ་
རིགས་ཀྱི་བུའམ་རིགས་ཀྱི་བུ་མོ་གང་ལ་ལ་དག་གིས་ཚེ་འདི་ཉིད་ལ་
དེ་བཞིན་གཤེགས་པ་འོད་དཔག་མེད་མཐོང་ན་ཅི་མ་རུང་སྙམ་དུ་་་
སེམས་པ་དེས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་་
སེམས་བསྐྱེད་ལ། ལྷག་པའི་བསམ་པའི་རྒྱུད་ཀྱིས་སངས་རྒྱས་ཀྱི་
76



ཞིང་དེར་སྐྱེ་བར་བྱ་བའི་ཕྱིར་སེམས་ཡང་དག་པར་བཏང་སྟེ། དགེ་
བའི་རྩ་བ་རྣམས་བསྐྱེད་པར་བྱ་ཞིང་ཡོངས་སུ་བསྔོ་བར་བྱའོ། །
ཀུན་དགའ་བོ་གང་དག་ཡང་དེ་བཞིན་གཤེགས་པ་དེ་ཡང་ཡིད་ལ་་་
བྱེད་ཅིང་དགེ་བའི་རྩ་བ་མང་པོ་དཔག་ཏུ་མེད་པ་རྒྱུན་དུ་བསྐྱེད་ལ།
སངས་རྒྱས་ཀྱི་ཞིང་དེར་སེམས་ཡང་དག་པར་གཏོད་པ་དེ་དག་འཆི་
བའི་དུས་ཉེ་བར་གནས་པ་ན་དེ་བཞིན་གཤེགས་པ་དགྲ་བཅོམ་པ་་་
ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པ་དེའི་ཁ་
དོག་དང་། དབྱིབས་དང༌། ཆུ་ཞེང་དང་། ཞབས་འབྲིང་བ་དགེ་
སློང་གི་དགེ་འདུན་ཅི་འདྲ་བ་དེ་འདྲ་བའི་སངས་རྒྱས་ཀྱི་སྤྲུལ་པ་་་་
དག་མདུན་དུ་གནས་པར་འགྱུར་ཏེ། དེ་དག་དེ་བཞིན་གཤེགས་པ་
མཐོང་བས་རབ་ཏུ་དང་བ་ལ། དམིགས་པའི་ཏིང་ངེ་འཛིན་དེ་་་་་་
དང་། བརྗེད་པ་མེད་པའི་དྲན་པས་ཤི་འཕོས་ནས་སངས་རྒྱས་ཀྱི་
ཞིང་དེ་ཉིད་དུ་སྐྱེ་བར་འགྱུར་རོ། །ཀུན་དགའ་བོ་སེམས་ཅན་གང་
དག་དེ་བཞིན་གཤེགས་པ་དེ་ཐ་ན་སེམས་བསྐྱེད་པ་གཅིག་ཙམ་རྗེས་
སུ་དྲན་པར་བྱེད་ཅིང་སངས་རྒྱས་ཀྱི་ཞིང་དེར་སྐྱེ་བར་ཡང་འདོད་
ལ༑ ཆོས་ཟབ་མོ་དག་འཆང་བ་ན་དཀའ་བ་འཐོབ་ཅིང་སྒྱིད་ལུག་
པ་མེད་ལ་མི་འགོང་མི་ཞུམ་ཞིང་ཐ་ན་སེམས་བསྐྱེད་པ་གཅིག་ཙམ་་
དེ་བཞིན་གཤེགས་པ་འོད་དཔག་མེད་དེ་ཡིད་ལ་བྱེད་དེ། འདོད་པ་
77



ཡང་སྐྱེད་ན་དེ་དག་རྨི་ལམ་ན་དེ་བཞིན་གཤེགས་པ་འོད་དཔག་དེ་་
མཐོང་ཞིང་འཇིག་རྟེན་གྱི་ཁམས་བདེ་བ་ཅན་དེར་སྐྱེ་བར་འགྱུར། །
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་་
པར་ཡང་འགྱུར་རོ། །ཀུན་དགའ་བོ་དེ་བཞིན་གཤེགས་པ་དེ་དག་
དོན་གྱི་དབང་དེ་གཟིགས་ནས་ཕྱོགས་བཅུའི་འཇིག་རྟེན་གྱི་ཁམས་་་
གྲངས་མེད་དཔག་ཏུ་མེད་པ་དག་ན་དེ་བཞིན་གཤེགས་པ་འོད་་་་་་
དཔག་མེད་དེའི་མཚན་ཡང་ཡོངས་སུ་རྗོད། བསྔགས་པ་ཡང་་་་་་
གསུང་བསྟོད་པ་ཡང་སྒྲོགས་སོ། །ཀུན་དགའ་བོ་ཕྱོགས་བཅུའི་་་་་་
ཕྱོགས་རེ་རེ་ནས་ཀྱང་བྱང་ཆུབ་སེམས་དཔའ་གང་གཱའི་ཀླུང་གི་བྱེ་་་
མ་སྙེད་དག་དེ་བཞིན་གཤེགས་པ་འོད་དཔག་མེད་དེ་ལ་བལྟ་བ་་་་་
དང་༑ ཕྱག་བྱ་བ་དང༌། བསྙེན་བཀུར་བྱ་བ་དང་། ཡོངས་སུ་དྲི་
བར་བྱ་བ་དང༌། བྱང་ཆུབ་སེམས་དཔའི་ཚོགས་དེ་དང༌། སངས་
རྒྱས་ཀྱི་ཞིང་གི་ཡོན་ཏན་གྱི་རྒྱན་བཀོད་པ་ཕུན་སུན་ཚོགས་པའི་་་་་
ཁྱད་པར་དེ་དག་བལྟ་བའི་ཕྱིར་སངས་རྒྱས་ཀྱི་ཞིང་དེར་འདོང་ངོ༌། །
དེ་ནས་དེའི་ཚེ་བཅོམ་ལྡན་འདས་ཀྱིས་དོན་འདི་ཉིད་རྒྱས་པར་་་་་
གསུང་ཞིང་ཚིགས་སུ་བཅད་པ་འདི་དག་བཀའ་སྩལ་པ། འདྲེན་པ་
འོད་དཔག་མེད་ཀྱི་སངས་རྒྱས་ལ། །ཕྱག་བྱའི་ཕྱིར་ནི་ཤར་གྱི་་་་་་་
སངས་རྒྱས་ཞིང་། མཐའ་ཡས་གང་གཱའི་ཀླུང་གི་བྱེ་སྙེད་ནས། །



རྫོགས་པའི་བྱང་ཆུབ་སེམས་དཔའ་དེ་དག་ལྷགས། །དེ་དག་མེ་ཏོག་
ཁ་དོག་ཐ་དད་པ། །དྲི་ཞིམ་ཡིད་འོང་མང་པོ་སྙིམ་ཐོགས་ཏེ། ཚེ་
དཔག་མེད་པ་ལྷ་དང་མིས་མཆོད་པ། །མི་ཡི་འདྲེན་པ་མཆོག་ལ་
རབ་ཏུ་འཐོར། །འདྲེན་པ་འོད་དཔག་མེད་ཀྱི་སངས་རྒྱས་ལ། །
ཕྱག་བྱའི་ཕྱིར་ན་དེ་བཞིན་ལྷོ་ནུབ་དང་། །བྱང་ཕྱོགས་སངས་རྒྱས་
ཞིང་རྣམས་ཇི་སྙེད་ནས། །རྫོགས་པའི་བྱང་ཆུབ་སེམས་དཔའ་དེ་
དག་ལྷགས། །དེ་དག་སྤོས་ཀྱི་ཁ་དོག་ཐ་དད་པ། །དྲི་ཞིམ་ཡིད་འོང་
མང་པོ་སྙིམ་ཐོགས་ཏེ། །ཚེ་དཔག་མེད་པ་ལྷ་དང་མིས་མཆོད་པ། །
མི་ཡི་འདྲེན་པ་མཆོག་ལ་རབ་ཏུ་འཐོར། །བྱང་ཆུབ་སེམས་དཔའ་
མང་པོ་དེ་དག་གིས། །མཆོད་པ་བྱས་ཏེ་དཔག་མེད་འོད་ཞབས་ལ། །
ཕྱག་འཚལ་བསྐོར་བ་བྱས་ནས་འདི་སྐད་དུ། །སངས་རྒྱས་ཞིང་ནི་
ངོ་མཚར་མཛེས་ཤེས་འཛེར། །དགའ་ཞིང་མགུ་བའི་སེམས་ནི་་་་་
གཞལ་ཡས་ཀྱིས། །དེ་དག་གིས་ནི་མེ་ཏོག་སྙིམ་གཏོར་ནས། །
འདྲེན་པ་དེ་ཡི་སྤྱན་སྔར་འདི་སྐད་དུ། །བདག་ཅག་ཞིང་ཡང་འདི་
འདྲར་གྱུར་ཅེས་སྨྲས། །དེ་དག་མེ་ཏོག་སྙིམ་པ་གཏོར་མ་ཐག །དེ་
ཚེ་དཔག་ཚད་བརྒྱ་བའི་གདུགས་གྱུར་ཏེ། །ལེགས་པར་བརྒྱན་ཅིང་
ཡུ་བ་བཀྲ་བས་མཛེས། །སངས་རྒྱས་སྐུ་ལ་ཀུན་ཏུ་ཁེབས་པར་་་་་
གནས། །བྱང་ཆུབ་སེམས་དཔའ་དེ་དག་དེ་བཞིན་དུ། །བསྙེན་



བཀུར་བྱས་ནས་དགའ་སྟེ་འདི་སྐད་དུ། །གང་དག་གིས་ནི་མི་་་་་་
མཆོག་མཚན་ཐོས་པ། །སེམས་ཅན་དེ་དག་རྙེད་པ་ལེགས་རྙེད་་་་་
འཛེར། །སངས་རྒྱས་ཞིང་འདི་བདག་ཅག་ལྷགས་པས་ན། །བདག་
ཅག་གིས་ནི་སྔོན་རྙེད་ལེགས་པར་རྙེད། །བསྐལ་པ་སྟོང་དུ་སྟོན་་་་་
པས་གང་བསྒྲུབས་པ། །རྨི་ལམ་ལྟ་བུའི་ཞིང་ནི་ཅི་འདྲ་ལྟོས། །འོད་
ནི་དཔག་མེད་གཟི་བརྗིད་དཔག་མེད་པ། །སྐུ་ཚེ་དཔག་མེད་དགེ་
འདུན་དཔག་མེད་པ། །བྱང་ཆུབ་སེམས་དཔས་བསྐོར་ཅིང་མཛེས་
གྱུར་པ། །སངས་རྒྱས་བསོད་ནམས་ཕུང་པོ་མཆོག་ལ་ལྟོས། །དེ་
ནས་ཚེ་དཔག་མེད་ཀྱིས་འཛུམ་མཛད་ནས། །འོད་འཕྲོ་བྱེ་བ་ཁྲག་
ཁྲིག་སུམ་ཅུ་དྲུག །དེ་དག་ཞལ་གྱི་དཀྱིལ་འཁོར་ནས་ཕྱུང་སྟེ། །
ཞིང་སྟོང་བྱེ་བ་དག་ནི་ཁྱབ་པར་མཛད། །འོད་འཕྲོ་དེ་དག་ཐམས་
ཅད་སླར་ལོག་སྟེ། །འདྲེན་པའི་སྤྱི་གཙུག་དེར་ནི་ནུབ་པར་གྱུར། །
དེ་ཚེ་འོད་འཕྲོ་ནུབ་པར་གྱུར་ནས་ནི། །ལྷ་དང་མི་རྣམས་དགའ་བ་
རབ་ཏུ་སྐྱེད། །དེ་ནས་སངས་རྒྱས་སྲས་པོ་གྲགས་ཆེན་པོ། །སྤྱན་
རས་གཟིགས་ཀྱི་དབང་ཕྱུག་དེ་ལངས་ཏེ། །གང་སླད་འཇིག་རྟེན་
མགོན་པོ་འཛུམ་མཛད་པ། །བཅོམ་ལྡན་དེ་ཡི་རྒྱུ་དང་རྐྱེན་གང་
ལགས༑ །སེམས་ཅན་མང་འགྲོལ་ཕན་པ་ཐུགས་བརྩེ་ཅན། །དོན་
དམ་མཁས་པ་དེ་ནི་ལུང་བསྟན་གསོལ། །གསུང་མཆོག་ཡིད་དུ་མཆི་
80



བ་དེ་ཐོས་ནས། །སེམས་ཅན་དག་ནི་དགེ་བའི་སེམས་སུ་འགྱུར། །
འཇིག་རྟེན་ཁམས་ཡང་བྱང་ཆུབ་སེམས་དཔའ་དག །སངས་རྒྱས་
བལྟ་སླད་བདེ་ཅན་འདིར་མཆི་བ། །དེ་དག་ཐོས་ནས་དགའ་བ་
ཆེར་སྐྱེད་དེ། །མྱུར་དུ་ཞིང་འདི་རྣམ་པར་ལྟ་བར་འགྱུར། །རྒྱ་ཆེན་
ཞིང་འདི་ལྷག་པར་གྱུར་ནས་ཀྱང་། །ལྷ་ཡི་མིག་དང་ལྷ་ཡི་རྣ་བ་་་་
དང་། །ཚེ་རབ་དྲན་དང་བློ་གྲོས་མཁས་མཆོག་དང་། །རྫུ་འཕྲུལ་
སྟོབས་ཀྱང་མྱུར་དུ་ཐོབ་པར་འགྱུར། །སངས་རྒྱས་ཚེ་དཔག་མེད་
ཀྱིས་ལུང་བསྟན་པ། །ངས་ནི་སྔོན་ཚེ་སྨོན་ལམ་འདི་སྐད་བཏབ། །
སེམས་ཅན་དག་གིས་ང་ཡི་མིང་ཐོས་ན། །ང་ཡི་ཞིང་དུ་རྟག་ཏུ་འོང་
བར་ཤོག །ང་ཡི་སྨོན་ལམ་བཟང་པོ་དེ་རྫོགས་པས། །འཇིག་རྟེན་
ཁམས་མང་དག་ནས་སེམས་ཅན་འོང་། །དེ་དག་ང་ཡི་ཞིང་དུ་་་་་་
ལྷགས་ནས་ནི། །དེ་དག་སྐྱེ་བ་གཅིག་ལས་ཕྱིར་མི་ལྡོག །དེ་ཕྱིར་
བྱང་ཆུབ་སེམས་དཔའ་གང་ཞིག་འདིར། །བདག་གི་ཞིང་ཡང་འདི་
འདྲར་འགྱུར་བ་དང༌། །བདག་གི་མིང་དང་སྒྲ་དང་ལྟ་བས་ཀྱང་། །
སེམས་ཅན་མང་པོ་དགྲོལ་བར་བྱ་འདོད་པ། །དེ་ནི་མྱུར་དུ་རིངས་
པར་ལ་གོར་དུ། །བདེ་བ་ཅན་གྱི་འཇིག་རྟེན་ཁམས་དེར་སོང་ལ། །
འོད་དཔག་མེད་ཀྱི་གན་དུ་སོང་ནས་ནི། །སངས་རྒྱས་བྱེ་བ་སྟོང་ལ་
མཆོད་པ་གྱིས། །རྫུ་འཕྲུལ་སྟོབས་ཀྱིས་ཞིང་མང་སོང་ནས་ནི། །
81



སངས་རྒྱས་བྱེ་བ་མང་ལ་མཆོད་བྱས་ཏེ། །བདེ་བར་གཤེགས་ལ་་་་་
མཆོད་པ་བྱས་ནས་ཀྱང་། །དྲོ་ཁར་བདེ་བ་ཅན་དུ་སླར་ཡང་
འོང་། །
མ
གོ་
བམ་པོ་གསུམ་པ། ཀུན་དགའ་པོ་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་་་་
དེའི་བྱང་ཆུབ་ཀྱི་ཤིང་ནི་འཕང་དུ་དཔག་ཚད་སྟོང་དྲུག་བརྒྱ་ཡོད་་་
པ༑ ཡལ་ག་དང་། ལོ་མ་དང༌། འདབ་མ་དཔག་ཚད་བརྒྱད་བརྒྱ་
ཚུན་ཆོད་དུ་འཕྱང་བ། །རྩ་བའི་སྦོམས་དང༌། ཁྲུན་དཔག་ཚད་ལྔ་
བརྒྱ་ཡོད་པ། རྟག་ཏུ་ལོ་མ་ཆགས་པ། རྟག་ཏུ་མེ་ཏོག་ཆགས་པ། །
རྟག་ཏུ་འབྲས་བུ་ཆགས་པ། ཁ་དོག་ཐ་དད་པ། ཁ་དོག་བརྒྱ་སྟོང་
དུ་མ་ཡོད་པ། ལོ་མ་ཐ་དད་པ། མེ་ཏོག་ཐ་དད་པ། འབྲས་བུ་ཐ་
དད་པ། རྒྱན་སྣ་ཚོགས་ཀྱིས་བརྒྱན་པ། ཟླ་བ་ལྟ་བུར་སྣང་པའི་
ནོར་བུ་རིན་པོ་ཆེས་ཡོངས་སུ་གསལ་བ། བརྒྱ་བྱིན་ཐོགས་པའི་ནོར་
བུ་རིན་པོ་ཆེས་རྣམ་པར་སྤྲས་པ། ཡིད་བཞིན་གྱི་ནོར་བུ་རིན་པོ་
ཆེས་གང་བ། རྒྱ་མཚོའི་ནོར་བུ་རིན་པོ་ཆེ་མཆོག་གིས་ཤིན་ཏུ་རྣམ་
པར་སྤྲས་པ། ཁ་དོག་ལྷའི་ལས་འདས་པ། གསེར་གྱི་སྐུད་པ་འཕྱང་
བ། སེ་མོ་དོ་མཛེས་པ་དང་། རིན་པོ་ཆེའི་ཆུན་པོ་དང་། རྒྱན་ཕྲེང་
དང་། དོ་ཤལ་ཆིག་རྐྱང་དང༌། མུ་ཏིག་དམར་པོའི་རྒྱན་ཕྲེང་དང༌།
82



མུ་ཏིག་སྔོན་པོའི་རྒྱན་ཕྲེང་དང་། སེང་གེའི་ཁ་ནས་འཕྱང་པའི་སྐུ་
རགས་ཀྱི་ཚོགས་ཡོད་པ། རིན་པོ་ཆེའི་སྐུད་པ་དང་། རིན་པོ་ཆེ་
ཐམས་ཅད་དང་། དུང་གིས་མངོན་པར་སྤྲས་པ། གསེར་གྱི་དྲ་བ་
དང་། མུ་ཏིག་གི་དྲ་བ་དང༌། རིན་པོ་ཆེ་ཐམས་ཅད་ཀྱི་དྲ་བ་དང༌།
དྲིལ་བུ་གཡེར་ཀའི་དྲྭ་བས་བླ་རེ་བྲེས་པ། ཆུ་སྲིན་དང་། བཀྲ་ཤིས་
དང༌། གཡུང་དྲུང་འཁྱིལ་བ་དང་། ཟླ་གམ་ལྟ་བུའི་ལེགས་པར་
བརྒྱན་པ། ནོར་བུ་འཁྲོལ་བ་དང་། གསེར་དང་། རིན་པོ་ཆེའི་རྒྱན་
ཐམས་ཅད་ཀྱིས་བརྒྱན་པ། སེམས་ཅན་གྱི་བསམ་པའི་རྣམ་པར་་་་་
རིག་པ་ཇི་ལྟ་བ་བཞིན་དུ་ལེགས་པར་བརྒྱན་པའོ། །ཀུན་དགའ་བོ་
བྱང་ཆུབ་ཀྱི་ཤིང་དེ་ནི་རླུང་གིས་བསྐྱོད་པ་ན་སྒྲ་དབྱངས་འབྱུང་བ་
གང་ཡིན་པ་དེས་འཇིག་རྟེན་གྱི་ཁམས་ཚད་མེད་པ་གོ་བར་བྱེད་དོ། །
ཀུན་དགའ་བོ་དེ་ལ་བྱང་ཆུབ་ཀྱི་ཤིང་གི་སྒྲ་དེ་སེམས་ཅན་གང་དག་
གི་རྣ་ལམ་དུ་གྲག་པ་དེ་དག་བྱང་ཆུབ་ཀྱི་མཐའི་བར་དུ་རྣ་ནད་་་་་
ཀྱིས་མི་བཏབ་པར་ཤེས་པར་བྱའོ། །སེམས་ཅན་དཔག་ཏུ་མེད། །
གྲངས་མེད། བསམ་གྱིས་མི་ཁྱབ། །མཚུངས་པ་མེད། གཞལ་དུ་
མེད། ཚད་མེད། བརྗོད་དུ་མེད་པ་གང་དག་གི་མིག་ལམ་དུ་བྱང་
ཆུབ་ཀྱི་ཤིང་དེ་སྣང་བ་དེ་དག་བྱང་ཆུབ་ཀྱི་མཐའི་བར་དུ་མིག་ནད་
ཀྱིས་མི་བཏབ་པར་ཤེས་པར་བྱའོ། །ཀུན་དགའ་པོ་སེམས་ཅན་གང་
83



དག་བྱང་ཆུབ་ཀྱི་ཤིང་དེའི་དྲི་ཚོར་བ་དེ་དག་ཀྱང་བྱང་ཆུབ་ཀྱི་་་་་
མཐའི་བར་དུ་ནམ་ཡང་སྣ་ནད་ཀྱིས་མི་བཏབ་པར་ཤེས་པར་གྱིས། །
སེམས་ཅན་གང་དག་བྱང་ཆུབ་ཀྱི་ཤིང་དེའི་འབྲས་བུའི་རོ་མྱོང་བ་་་
དེ་དག་ཀྱང་བྱང་ཆུབ་ཀྱི་མཐའི་བར་དུ་ནམ་ཡང་ལྕེ་ནད་ཀྱིས་མི་་་་
བཏབ་པར་ཤེས་པར་བྱའོ། །བྱང་ཆུབ་ཀྱི་ཤིང་དེའི་འོད་ཀྱིས་སེམས་
ཅན་གང་དག་ལ་ཁྱབ་པར་གྱུར་པ་དེ་དག་ཀྱང་བྱང་ཆུབ་ཀྱི་མཐའི་
བར་དུ་ནམ་ཡང་ལུས་ལ་ནད་ཀྱིས་མི་བཏབ་པར་ཤེས་པར་བྱའོ། །
ཀུན་དགའ་བོ་སེམས་ཅན་གང་དག་བྱང་ཆུབ་ཀྱི་ཤིང་དེ་ཆོས་ཉིད་
དུ་ངེས་པར་སེམས་པ་དེ་དག་ཀྱང་དེང་ནས་བཟུང་སྟེ། བྱང་ཆུབ་
ཀྱི་མཐའི་བར་དུ་ནམ་ཡང་སེམས་མི་གཡེང་པར་ཤེས་པར་བྱའོ། །
སེམས་ཅན་དེ་དག་ཐམས་ཅད་ནི་བྱང་ཆུབ་ཀྱི་ཤིང་དེ་མཐོང་མ་་་་་
ཐག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་་
མི་ལྡོག་པར་འགྱུར་རོ། །དེ་བཞིན་གཤེགས་པ་ཚེ་དཔག་མེད་དེ་་་་་
ཉིད་ཀྱི་སྔོན་གྱི་སྨོན་ལམ་གྱི་བྱིན་གྱིས་རླབས་དང་། སྔོན་གྱི་རྒྱལ་བ་
ལ་ལྷག་པར་བྱ་བ་བྱས་པ་དང༌། སྔོན་གྱི་སྨོན་ལམ་དང༌། སྤྱོད་པ་
ཤིན་ཏུ་རྫོགས་པ་དང༌། ཤིན་ཏུ་བསྒོམས་པ་དང་། མི་ཉུང་བ་དང༌།
མ་ཚང་བ་མེད་པས་འདི་ལྟ་སྟེ། སྒྲའི་རྗེས་སུ་འགྲོ་བ་དང༌། རྗེས་སུ་
མཐུན་པ་དང༌། མི་སྐྱེ་བའི་ཆོས་ལ་བཟོད་པ་དང༌། བཟོད་པ་རྣམ་
84



པ་གསུམ་འཐོབ་བོ། །ཀུན་དགའ་བོ་བྱང་ཆུབ་སེམས་དཔའ་གང་
དག་སངས་རྒྱས་ཀྱི་ཞིང་དེར་སྐྱེས་པ་དང་། སྐྱེ་བ་དང༌། སྐྱེ་བར་
འགྱུར་བ་དེ་དག་ཐམས་ཅད་སྐྱེ་བ་གཅིག་གིས་ཐོགས་པར་གྱུར་ནས་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་འཚང་རྒྱ་བར་འགྱུར་ཏེ། སྨོན་ལམ་གྱི་དབང་ནི་མ་གཏོགས་
སོ༑ །བྱང་ཆུབ་སེམས་དཔའ་དེ་དག་ནི་སེང་གེའི་སྒྲ་ཆེན་པོ་སྒྲོགས་
པ༑ གོ་ཆ་རྒྱ་ཆེན་པོ་བགོས་པ། སེམས་ཅན་ཐམས་ཅད་ཡོངས་སུ་
མྱ་ངན་ལས་བཟླ་བ་ལ་བརྩོན་པ་ཤ་སྟག་གོ། །ཀུན་དགའ་བོ་སངས་
རྒྱས་ཀྱི་ཞིང་དེ་ན་ཉན་ཐོས་གང་དག་འཁོད་པ་དེ་དག་ནི་འོ་་་་་་་
འདོམ་གང་བ་ཤ་སྟག་གོ། །བྱང་ཆུབ་སེམས་དཔའ་གང་དག་འཁོད་
པ་དེ་དག་ནི་འོད་དཔག་ཚད་བྱེ་བ་བརྒྱ་སྟོང་པ་ཤ་སྟག་སྟེ། བྱང་
ཆུབ་སེམས་དཔའ་གང་འོད་ཀྱིས་འཇིག་རྟེན་གྱི་ཁམས་དེ་རྟག་ཏུ་་་
རྒྱུན་མི་འཆད་པར་ཁོར་ཡུག་ཏུ་སྣང་བས་ཁྱབ་པར་བྱེད་པ་དེ་་་་་་་
གཉིས་ནི་མ་གཏོགས་སོ། །དེ་ནས་བཅོམ་ལྡན་འདས་ལ་ཚེ་དང་་་་
ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་་་་་་་
འདས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་གཉིས་ཀྱི་་་་
མིང་ཅི་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། ཀུན་
དགའ་བོ་དེ་གཉིས་ལ་གཅིག་གི་མིང་ནི་བྱང་ཆུབ་སེམས་དཔའ་་་་
85



སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ཅེས་བྱའོ། ། ། །
གཅིག་གི་མིང་ནི་མཐུ་ཆེན་ཐོབ་ཅེས་བྱ་སྟེ། ཀུན་དགའ་བོ་དེ་་་་་་
གཉིས་ནི་སངས་རྒྱས་ཀྱི་ཞིང་འདི་ནས་ཤི་འཕོས་ནས་སངས་རྒྱས་ཀྱི་
ཞིང་དེར་སྐྱེས་སོ། །ཀུན་དགའ་བོ་བྱང་ཆུབ་སེམས་དཔའ་གང་དག་
སངས་རྒྱས་ཀྱི་ཞིང་དེར་སྐྱེས་པ་དེ་དག་ཐམས་ཅད་ནི་སྐྱེས་བུ་ཆེན་
པོའི་མཚན་སུམ་ཅུ་རྩ་གཉིས་དང་ལྡན་པ། ལུས་ཡོངས་སུ་རྫོགས་པ།
བསམ་གཏན་དང་མངོན་པར་ཤེས་པ་ལ་མཁས་པ། ཤེས་རབ་ཀྱིས་
རབ་ཏུ་དབྱེ་བ་ལ་མཁས་པ། དབང་པོ་རྣོ་པ། དབང་པོ་བསྡམས་
པ་ཀུན་ཤེས་པའི་དབང་པོ་དང་ལྡན་པ། མ་ཞུམ་པ། དབང་པོ་མི་
གཡོ་བ། བཟོད་པ་ཐོབ་པ། ཡོན་ཏན་མཐའ་ཡས་པ་མུ་མེད་པ་ཤ་
སྟག་གོ། །ཀུན་དགའ་བོ་བྱང་ཆུབ་སེམས་དཔའ་གང་དག་སངས་
རྒྱས་ཀྱི་ཞིང་དེར་སྐྱེས་པ་དེ་དག་ཐམས་ཅད་ནི་སངས་རྒྱས་མཐོང་་་
བ་དང་མི་བྲལ་བ། བྱང་ཆུབ་ཀྱི་མཐའི་བར་དུ་ལོག་པར་མི་ལྟུང་
བའི་ཆོས་ཅན་ཤ་སྟག་སྟེ། དེ་དག་ཐམས་ཅད་འདི་ནས་ཉེ་བར་
བཟུང་ནས་ནམ་ཡང་ཚེ་རབས་མི་དྲན་པར་མི་འགྱུར་གྱིས་ཚེ་རབས་
དྲན་པར་འགྱུར་ཏེ། གང་དག་དཔེར་ན་ད་ལྟར་གྱི་ང་བཞིན་དུ་་་་་
སྙིགས་མ་ལྔའི་དུས་ན་གང་གི་ཚེ་སངས་རྒྱས་བཅོམ་ལྡན་འདས་དག་
འཇིག་རྟེན་དུ་འབྱུང་བར་འགྱུར་བ་དེ་ལྟ་བུའི་བསྐལ་པས་དཀྲུགས་་
86



པ་དག་ཏུ་གནས་པར་སྔོན་སྨོན་ལམ་བཏབ་པ་རྣམས་ནི་མ་གཏོགས་
སོ༑ །ཀུན་དགའ་བོ་བྱང་ཆུབ་སེམས་དཔའ་གང་དག་སངས་རྒྱས་ཀྱི་
ཞིང་དེར་སྐྱེས་པ་དེ་དག་ཐམས་ཅད་སྔ་དྲོ་གཅིག་བཞིན་འཇིག་རྟེན་
གྱི་ཁམས་གཞན་དག་ཏུ་དོང་ནས་སངས་རྒྱས་བཅོམ་ལྡན་འདས་བྱེ་
བ་ཁྲག་ཁྲིག་ཕྲག་དུ་མ་ལ་བསྙེན་བཀུར་བྱེད་དེ། དེ་དག་རྣམ་པ་
འདི་ལྟ་བུའི་མེ་ཏོག་དང༌། བདུག་པ་དང༌། མར་མེ་དང༌། སྤོས་
དང་། ཕྲེང་བ་དང་། བྱུག་པ་དང་། ཕྱེ་མ་དང༌། གོས་དང༌། །
གདུགས་དང་། རྒྱལ་མཚན་དང༌། བ་དན་དང༌། སིལ་སྙན་དང༌། །
གླུ་དབྱངས་དང༌། རོལ་མོའི་དབྱངས་སྒྲ་དག་གིས་མཆོད་པ་བྱའོ། །
སྙམ་དུ་ཇི་ལྟ་ཇི་ལྟར་སེམས་བསྐྱེད་ཅིང་ཇི་ལྟར་འདོད་པ་རྣམས་དེ་་
དག་གིས་སེམས་བསྐྱེད་མ་ཐག་ཏུ་སངས་རྒྱས་ཀྱི་མཐུས་རྣམ་པ་དེ་་་
ལྟ་བུའི་མཆོད་པའི་ཡོ་བྱད་ཐམས་ཅད་ལག་པ་ནས་འབྱུང་བར་་་་་་་
འགྱུར་ཏེ། དེ་དག་གིས་མེ་ཏོག་ནས་རོལ་མོའི་དབྱངས་སྒྲའི་བར་དེ་
དག་གིས་སངས་རྒྱས་བཅོམ་ལྡན་འདས་དེ་དག་ལ་མཆོད་པ་བྱེད་པ།
དགེ་བའི་རྩ་བ་མང་པོ་ཚད་མེད་གྲངས་མེད་པ་དག་ཀྱང་སྐྱེད་ཅིང་།
སྩོགས་སོ། །གལ་ཏེ་མེ་ཏོག་གི་སྐོན་བུ་རྣམ་པ་འདི་ལྟ་བུ་ལག་པ་
ནས་འབྱུང་བར་གྱུར་ཅིག་ཅེས་འདོད་ན་ཡང་དེ་དག་གིས་སེམས་་་
བསྐྱེད་མ་ཐག་ཏུ་ལྷའི་མེ་ཏོག་ཁ་དོག་ཐ་དད་པ། དྲི་ཐ་དད་པ་དྲི་



དུ་མ་ཡོད་པའི་སྐོན་བུ་དག་ལག་པ་ནས་འབྱུང་སྟེ། དེ་དག་གིས་
སྐོན་བུའི་མེ་ཏོག་རྣམས་དེ་ལྟ་བུ་དེ་དག་སངས་རྒྱས་བཅོམ་ལྡན་་་་་་
འདས་དེ་དག་ལ་འཐོར་མངོན་པར་འཐོར། མངོན་པར་རབ་ཏུ་
འཐོར༑ སྐོན་བུའི་མེ་ཏོག་གཏོར་བ་དེ་དག་ཐམས་ཅད་ལས་ནང་གི་
ཆུང་ངུ་གང་ཡིན་པ་དེ་ཡང་སྟེང་གི་བར་སྣང་ལ་དཔག་ཚད་བཅུའི་་
ཚད་ཙམ་གྱི་མེ་ཏོག་གི་གདུགས་སུ་འགྱུར་ཏེ། ཕྱི་མ་ཤོས་མ་གཏོར་
གྱི་བར་དུ་སྔ་མ་ས་ལ་མི་ལྷུང་ངོ༌། དེ་ན་སྐོན་བུའི་མེ་ཏོག་གཏོར་བ་
གང་སྟེང་གི་བར་སྣང་ལ་དཔག་ཚད་ཉི་ཤུའི་ཚད་ཙམ་གྱི་གདུགས་་་
སུ་འགྱུར་བ་ཡང་ཡོད། ། དཔག་ཚད་སུམ་ཅུ་དང་བཞི་བཅུའི་ཚད་
ཙམ་ཡང་ཡོད། སྟེང་གི་བར་སྣང་ལ་མེ་ཏོག་གི་གདུགས་དཔག་ཚད་
བརྒྱ་སྟོང་གི་ཚད་ཀྱི་བར་ཙམ་དུ་འགྱུར་བ་དག་ཀྱང་ཡོད་དོ། །དེ་ན་
གང་དག་དགའ་བ་དང༌། མཆོག་ཏུ་དགའ་བ་རྒྱ་ཆེན་པོ་སྐྱེད་ཅིང་
སེམས་དགའ་བ་རྒྱ་ཆེན་པོ་ཐོབ་ནས་དགེ་པའི་རྩ་བ་གྲངས་མེད་་་་་་
དཔག་ཏུ་མེད་པ་བསྐྱེད་ནས་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་་་
ཕྲག་མང་པོ་ལ་བསྙེན་བཀུར་བྱས་ཏེ་སྔ་དྲོ་གཅིག་ལ་སླར་ལོག་ནས་་
འཇིག་རྟེན་གྱི་ཁམས་བདེ་བ་ཅན་དུ་གནས་སོ། །བཅོམ་ལྡན་འདས་
དེ་བཞིན་གཤེགས་པ་ཚེ་དཔག་མེད་དེའི་སྔོན་གྱི་སྨོན་ལམ་གྱི་བྱིན་་་
གྱི་རླབས་ཀྱིས་ཡོངས་སུ་ཟིན་པ་དང་སྔོན་ཆོས་མཉན་པ་བྱིན་པ་་་་་



དང་། སྔོན་གྱི་རྒྱལ་བ་ལ་དགེ་བའི་རྩ་བ་བསྐྱེད་པ་དང་། སྔོན་གྱི་
སྨོན་ལམ་འབྱོར་ཅིང་ཡོངས་སུ་རྫོགས་པ་དང༌། མི་ཉུང་བ་དང༌། ་
ཤིན་ཏུ་རྣམ་པར་ཕྱེ་བ་དང༌། ཤིན་ཏུ་བསྒོམས་པས་སྨོན་ལམ་་་་་་་
བཏབ་པ་འགྲུབ་བོ། །ཀུན་དགའ་བོ་བྱང་ཆུབ་སེམས་དཔའ་གང་
དག་སངས་རྒྱས་ཀྱི་ཞིང་དེར་སྐྱེས་བར་གྱུར་པ་དེ་དག་ཐམས་ཅད་་་
ནི་ཐམས་ཅད་མཁྱེན་པ་ཉིད་དང་ལྡན་པའི་ཆོས་ཀྱི་གཏམ་སྨྲ་བ་་་་་
དག་གོ། །སངས་རྒྱས་ཀྱི་ཞིང་དེ་ན་སེམས་ཅན་གང་དག་ཡོངས་སུ་
འཛིན་པའི་འདུ་ཤེས་འགའ་ཡང་མི་སྐྱེད་དེ། དེ་དག་ཐམས་ཅད་
སངས་རྒྱས་ཀྱི་ཞིང་དེར་ཀུན་ཏུ་འཆག་ཅིང་རྣམ་པར་རྒྱུ་བ་ན་་་་་་་
དགའ་བ་དང་། མི་དགའ་བ་མི་སྐྱེད་དོ། །འགྲོ་བ་ན་ཡང་ལྟོས་པ་
མེད་པ་ཉིད་དུ་འགྲོའི་ལྟོས་པ་དང་བཅས་པར་མ་ཡིན་ནོ། །འདི་ལྟ་
སྟེ། དངོས་པོ་ཡོངས་སུ་འཛིན་པ་དང༌། གནས་ཀྱི་སེམས་དང་། །
སེམས་དེ་ལྟ་བུ་དག་དེ་དག་ཡོང་མེད་དོ། །ཀུན་དགའ་བོ་བྱང་ཆུབ་
སེམས་དཔའ་གང་དག་འཇིག་རྟེན་གྱི་ཁམས་བདེ་བ་ཅན་དེར་སྐྱེས་་
པ་དེ་དག་ལ་གཞན་གྱི་འདུ་ཤེས་མེད། ། རང་གི་འདུ་ཤེས་མེད། །
བདག་གི་འདུ་ཤེས་མེད། འཐབ་པ་མེད། རྩོད་པ་མེད། མི་མཐུན་
པ་མེད། མི་མཉམ་པའི་སེམས་མེད་དེ། དེ་དག་ནི་སེམས་ཅན་
ཐམས་ཅན་ལ་སེམས་མཉམ་པ་དང༌། ཕན་པའི་སེམས་དང་། །
89



བྱམས་པའི་སེམས་དང་། མཉེན་པའི་སེམས་དང་། འཇམ་པའི་
སེམས་དང༌། དགེ་བའི་སེམས་དང༌། རབ་ཏུ་དང་བའི་སེམས་
དང་། བརྟན་པའི་སེམས་དང༌། སྒྲིབ་པ་མེད་པའི་སེམས་དང༌། །
འཁྲུགས་པ་མེད་པའི་སེམས་དང༌། རྟོག་པ་མེད་པའི་སེམས་དང༌། །
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པ་སྤྱོད་པའི་སེམས་དང༌། དེ་
སེམས་ཀྱི་རྒྱུད་སྒྱུ་མའི་རང་བཞིན་ལ་བློ་རབ་ཏུ་ཞུགས་པ། ཤེས་
རབ་རྒྱ་མཚོ་ཆེན་པོ་དང་མཉམ་པ། བློ་རི་རབ་དང་མཚུངས་པ། །
ཡོན་ཏན་དུ་མ་བསགས་པ་བྱང་ཆུབ་ཀྱི་ཡན་ལག་ཡང་དག་པར་་་་་
འགྲོ་བས་རྣམ་པར་རྩེན་པ། སངས་རྒྱས་ཡང་དག་པར་འགྲོ་བ་ལ་
མངོན་པར་བརྩོན་པ། ཤའི་མིག་རབ་ཏུ་རྣམ་པར་འབྱེད་པ། ལྷའི་
མིག་མངོན་པར་སྒྲུབ་པ། ཤེས་རབ་ཀྱི་མིག་རྟོགས་པར་ཁོང་དུ་ཆུད་
པ༑ ཆོས་ཀྱི་མིག་གི་ཕ་རོལ་ཏུ་སོན་པ། སངས་རྒྱས་ཀྱི་སྤྱན་སྒྲུབ་
ཅིང་འཆད་དེ་སྟོན་པ་རྒྱ་ཆེར་ཡང་དག་པར་རབ་ཏུ་སྟོན་ཅིང་་་་་་
ཆགས་པ་མེད་པའི་ཡེ་ཤེས་མངོན་པར་སྒྲུབ་པ། ཁམས་གསུམ་
མཉམ་པ་ཉིད་དུ་མངོན་པར་བརྩོན་པ། སེམས་དུལ་བ། སེམས་ཞི་
བ༑ ཆོས་ཐམས་ཅད་མི་དམིགས་པ་དང་ལྡན་པ། ཀུན་འབྱུང་བའི་
ངེས་པའི་ཚིག་ལ་མཁས་པ། ཆོས་ཀྱི་ངེས་པའི་ཚིག་དང་ལྡན་པ། །
གསལ་པ་དང་མི་གསལ་པ་ལ་མཁས་པ། ཚུལ་དང་ཚུལ་མ་ཡིན་



པའི་གནས་ལ་མཁས་པ། འཇིག་རྟེན་པའི་གཏམ་ལ་མི་ལྟ་བར་
གནས་པ། འཇིག་རྟེན་ལས་འདས་པའི་གཏམ་རྣམས་ཀྱིས་སྙིང་པོ་
རྟོགས་པ་ཆོས་ཐམས་ཅད་ཡོངས་སུ་ཚོལ་བ་ལ་མཁས་པ། ཆོས་
ཐམས་ཅད་རང་བཞིན་གྱིས་ཉེ་བར་ཞི་བར་ཤེས་པས་གནས་པ། །
དམིགས་པ་མེད་པའི་སྤྱོད་ཡུལ་བ། ཅི་ཡང་མེད་པ། ལེན་པ་མེད་
པ༑ སེམས་པ་མེད་པ། ཕུང་པོ་མེད་པ། ལེན་པ་མེད་པས་ཤིན་ཏུ་
རྣམ་པར་གྲོལ་བ། ཉོན་མོངས་པ་མེད་པ། མངོན་པར་ཤེས་པ་
རྣམས་ལ་ཐུག་པ་མེད་པར་གནས་པ། རྩ་བ་མེད་པ་ལ་གནས་པ། །
སེམས་ཆགས་པ་མེད་པ་ཞུམ་པ་མེད་པ་ཆོས་ཟབ་པ་རྣམས་ལ་་་་་་་
མངོན་པར་བརྩོན་པ། སྐྱིད་ལུག་པ་མེད་པ། སངས་རྒྱས་ཀྱི་ཡེ་ཤེས་
རྟོགས་པར་དཀའ་བ་ལ་འཇུག་པས་འཕགས་པ། བགྲོད་པ་གཅིག་
པུའི་ལམ་རྗེས་སུ་ཐོབ་པ་ཐེ་ཚོམ་མེད་པ། དོགས་པ་ལས་རྒལ་བ། །
ཤེས་པ་གཞན་གྱི་དྲིང་ལ་མི་འཇོག་པ། ལྷག་པའི་ང་རྒྱལ་མེད་པ། །
ཡེ་ཤེས་ཀྱིས་མངོན་པར་འཕགས་ཏེ་རི་རབ་དང་མཚུངས་པ། བདག་
འཁྲུགས་པ་མེད་པའི་བློས་རྒྱ་མཚོ་དང་འདྲ་བ། ཤེས་རབ་ཀྱི་འོད་
དང་། དཀར་ཞིང་ཤིན་ཏུ་དཀར་ལ་དག་ཅིང་དགེ་བའི་སེམས་
དང་། གསེར་བཙོ་མའི་ཁ་དོག་འདྲ་བར་སྣང་ཞིང་འོད་འབྱུང་བའི་
ཡོན་ཏན་གྱི་མཆོག་གིས་ཉི་ཟླའི་འོད་ལས་ཤིན་ཏུ་འདས་པ། སེམས་
97



ཅན་ཐམས་ཅད་ཀྱི་དགེ་བ་དང་མི་དགེ་བ་བཟོད་པས་ས་དང་་་་་་་
མཚུངས་པ། ཉོན་མོངས་པའི་དྲི་མ་འཁྲུ་བར་འབབ་པས་ཆུ་དང་
འདྲ་བ། ཆོས་ཐམས་ཅད་ལ་རློམ་སེམས་སུ་བྱེད་པ་དང༌། ཉོན་
མོངས་པ་སྲེག་པའི་ཕྱིར་མེའི་རྒྱལ་པོ་དང་མཚུངས་པ། འཇིག་རྟེན་
ཐམས་ཅད་ལ་མི་ཆགས་པའི་ཕྱིར་རླུང་དང་འདྲ་བ། ཆོས་ཐམས་
ཅད་ངེས་པར་ཕིགས་པ་དང༌། ཐམས་ཅད་དུ་ཅི་ཡང་མེད་པའི་
ཕྱིར་ནམ་མཁའ་དང་མཚུངས་པ། འཇིག་རྟེན་ཐམས་ཅད་ཀྱིས་མི་
གོས་པའི་ཕྱིར་པདྨ་དང་འདྲ་བ། ཆོས་དང་ཆོས་མ་ཡིན་པ་མངོན་
པར་སྒྲོགས་པས་དུས་ཀྱི་རྗེས་སུ་འབྲང་བའི་འབྲུག་ཆེན་པོ་དང་་་་
མཚུངས་པ། ཆོས་ཀྱི་ཆུའི་ཆར་མངོན་པར་འབེབས་པས་ཆར་བ་
ཆེན་པོ་དང་འདྲ་བ་ཚོགས་ཆེན་པོ་ཟིལ་གྱིས་གནོན་པས་ཁྱུ་མཆོག་་་
དང་མཚུངས་པ། སེམས་ཤིན་ཏུ་མཆོག་ཏུ་དུལ་བས་གླང་པོ་ཆེ་ཆེན་
པོ་དང་འདྲ་བ་ཤིན་ཏུ་དུལ་བས་རྟ་ཅང་ཤེས་བཟང་པོ་དང་་་་་་་་
མཚུངས་པ། རྩལ་དང་མི་འཇིགས་པས་སྐྲག་པ་མེད་པའི་ཕྱིར་རི་
དྭགས་ཀྱི་རྒྱལ་པོ་སེང་གེ་དང་འདྲ་བ། སེམས་ཅན་ཐམས་ཅད་
ཡོངས་སུ་སྐྱོབ་པས་ཤིང་གི་རྒྱལ་པོ་ནྱ་གྲོ་དྷ་དང་མཚུངས་པ། ཕས་
ཀྱི་རྒོལ་བ་ཐམས་ཅད་ཀྱིས་མི་གཡོ་བས་རིའི་རྒྱལ་པོ་རི་རབ་དང་་་་
འདྲ་བ། བྱམས་པ་ཚད་མེད་པ་བསྒོམས་པས་ནམ་མཁའ་དང་
92



མཚུངས་པ། དགེ་པའི་ཆོས་ཐམས་ཅད་ཀྱི་དབང་དུ་བྱ་བའི་སྔོན་དུ་
འགྲོ་བས་ཚངས་པ་ཆེན་པོ་དང་འདྲ་བ། གནས་སུ་སྩོགས་པ་མེད་
པས་བྱ་དང་མཚུངས་པ། ཕས་ཀྱི་རྒོལ་བ་ཐམས་ཅད་རྣམ་པར་
འཇོམས་པས་བྱའི་རྒྱལ་པོ་ནམ་མཁའ་ལྡིང་དང་འདྲ་བ། འབྱུང་་་་
བར་དཀའ་པའི་ཕྱིར་ཨུ་དུམ་ཝ་རའི་མེ་ཏོག་དང་མཚུངས་པ། གླང་
པོ་ཆེ་ལྟར་ཤིན་ཏུ་མཉམ་པར་བཞག་པས་རྣམ་པར་གཡེང་བ་མེད་་་
པ༑ དབང་པོ་རྨུགས་པ་མེད་པ། རྣམ་པར་གཏན་ལ་འབེབས་པ་ལ་
མཁས་པ། བཟོད་པ་དང་ངེས་པ་མང་བ། ཕ་རོལ་ཕུན་སུམ་ཚོགས་
པར་སྨོན་པས་ཕྲག་དོག་མེད་པ། ཆོས་ཀྱི་གཏམ་རྣམས་ལ་འཇིགས་
པ་མེད་པས་ཆོས་ཡོངས་སུ་ཚོལ་བས་ངོམ་མི་མྱོང་པ། ཚུལ་ཁྲིམས་
ཀྱིས་བཻཌཱུརྱ་དང་འདྲ་བ། ཐོས་པས་རིན་པོ་ཆེའི་འབྱུང་གནས་དང་
མཚུངས་པ་ཆོས་ཀྱི་རྔ་སྒྲ་ཆེན་པོས་སྒྲ་སྙན་པ། ཆོས་ཀྱི་རྔ་ཆེན་པོ་
རྡུང་བ། ཆོས་ཀྱི་དུང་ཆེན་པོ་འབུད་པ། ཆོས་ཀྱི་རྒྱལ་མཚན་ཆེན་
པོ་སྒྲེང་བ། ཆོས་ཀྱི་བ་དན་ཆེན་པོ་འཛིན་པ། ཆོས་ཀྱི་སྒྲོན་མ་ཆེན་
པོ་རབ་ཏུ་འབར་བར་བྱེད་པ། ཤེས་རབ་ཀྱིས་རྣམ་པར་ལྟ་བ་
རྨོངས་པ་མེད་པ། ཞེ་སྡང་མེད་པ། ཐ་བ་བཏུལ་བ། དག་པ། དྲིང་
པ་མེད་པ། བརྐམ་པ་མེད་པ། ཡང་དག་པར་འགེང་པ་ལ་དགའ་
བ༑ གཏོར་བ་བཏང་བ། སྦྱིན་པ་ལ་ལག་བརྐྱང་བ། ཆོས་དང་ཟང་
93



ཟིང་ཡང་དག་པར་འགྱེད་པ་ལ་དགའ་བ། སྦྱིན་པ་ལ་སེར་སྣ་མེད་
པ། འདྲེས་པ་མེད་པ། ཡིད་འཇིགས་པ་མེད་པ། ཆགས་པ་མེད་པ།
བརྟན་པ། དཔའ་བ། གཅེས་པ་འཛིན་པ། མོས་པ་དང་ལྡན་པ།
ངོ་ཚ་ཤེས་པ་དང་ལྡན་པ། ཟུག་རྔུ་ཕྱུང་བ། གཏན་པ་མེད་པ། །
མངོན་པར་ཤེས་པ་ཐོབ་པ། དེས་( ངེས)པ། འགྲོགས་ན་བདེ་བ། །
དོན་བྱེད་པ། འཇིག་རྟེན་གསལ་བར་བྱེད་པ། འདྲེན་པ། དགའ་
བའི་འདོད་ཆགས་དང༌། རྗེས་སུ་ཆགས་པ་དང༌། ། ཁོང་ཁྲོ་བ་
སྤངས་པ། དག་པ། མྱ་ངན་དང་བྲལ་བ། དྲི་མ་མེད་པ། དྲི་མ་
གསུམ་སྤངས་པ། མངོན་པར་ཤེས་པས་རྣམ་པར་རྩེན་པ། རྒྱུའི་
སྟོབས་ཅན། སྨོན་ལམ་གྱི་སྟོབས་ཅན། མི་དམན་པ། གྱ་གྱུ་མེད་པ།
སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ཕྲག་མང་པོ་ལ་དགེ་བའི་རྩ་བ་
བསྐྱེད་པ། ང་རྒྱལ་གྱི་ཟུག་རྔུ་བཏོན་པ། འདོད་ཆགས་དང་། ཞེ་
སྡང་དང་། གཏི་མུག་དང་བྲལ་བ། དག་པ། དགེ་བ་ལ་མོས་པ། །
རྒྱལ་བ་དམ་པས་བསྔགས་པ། འཇིག་རྟེན་ལ་མཁས་པ། སྦྱངས་
པའི་ཡེ་ཤེས་ཡང་དག་པར་བསྒྲུབས་པ། རྒྱལ་བས་བསྟོད་པ། །
སེམས་དགའ་བ་དང་ལྡན་པ། རྟུལ་ཕོད་པ། སྲན་ཐུབ་པ། མཉམ་
པ་མེད་པ། ཐ་བ་མེད་པ། གཞལ་དུ་མེད་པ། རྡུལ་མེད་པ། འདུས་
པ་རྒྱ་ཆེ་བ། ཁྱུ་མཆོག་ཏུ་གྱུར་པ། བདེན་པ་སྨྲ་བ། བློ་དང་ལྡན་པ།
94



དྲན་པ་དང་ལྡན་པ། བློ་གྲོས་དང་ལྡན་པ། རྟོགས་པ་དང་ལྡན་པ།
ཤེས་རབ་ཀྱི་མཚོན་ཆའི་ལག་ཆ་ཅན། བསོད་ནམས་དང་ལྡན་པ། །
འོད་དང་ལྡན་པ། ཐ་བ་དང་། དྲི་མ་དང་། ཁོང་ཁྲོ་བ་དང་བྲལ་བ།
ཆོས་ལ་རྟག་ཏུ་བརྩོན་པ། ཆོས་ཐམས་ཅད་ལ་ཐོས་པ་རྒྱ་མཚོ་ལྟ་
བུར་གྱུར་པ་ཤ་སྟག་གོ། །ཀུན་དགའ་བོ་མདོར་བསྡུ་ན་སངས་རྒྱས་
ཀྱི་ཞིང་དེའི་བྱང་ཆུབ་སེམས་དཔའ་རྣམས་ནི་འདི་ལྟ་བུ་ཤ་སྟག་སྟེ།
རྒྱས་པར་བྱ་ན་གལ་ཏེ་དེ་བཞིན་གཤེགས་པའི་ཚེའི་ཚད་བསྐལ་པ་
བྱེ་བ་ཁྲག་ཁྲིག་བརྒྱ་སྟོང་དུ་གནས་པས་བསྟན་ཀྱང་སྐྱེས་བུ་དམ་པ་
དེ་དག་གི་ཡོན་ཏན་གྱི་མཐའ་བསྟན་པར་མི་ནུས་ལ། དེ་བཞིན་
གཤེགས་པའི་མི་འཇིགས་པའི་ཡང་རྒྱུན་ཆད་པར་མི་འགྱུར་རོ། །དེ་
ཅིའི་ཕྱིར་ཞེ་ན། ཀུན་དགའ་བོ་འདི་ལྟ་སྟེ། བྱང་ཆུབ་སེམས་དཔའ་
དེ་དག་གི་ཡོན་ཏན་རྣམས་དང་། དེ་བཞིན་གཤེགས་པའི་ཤེས་རབ་
ཀྱི་སྤོབས་པ་བླ་ན་མེད་པ་དེ་གཉིས་ཀ་ཡང་བསམ་གྱིས་མི་ཁྱབ་ཅིང་
མཚུངས་པ་མེད་པའི་ཕྱིར་རོ། །ཀུན་དགའ་བོ་ལོངས་ལ་ནུབ་ཕྱོགས་
སུ་ཕྱོགས་ཏེ་མེ་ཏོག་གཏོར་ལ་ཐལ་མོ་སྦྱོར་ཏེ། གང་ན་བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་་་་
པའི་སངས་རྒྱས་འོད་དཔག་མེད་རྡུལ་མེད་ཅིང་རྣམ་པར་དག་པ་་་
བཞུགས་ཤིང་འཚོལ་གཞེས་ཤིང་ཆོས་ཀྱང་སྟོན་པའི་ཕྱོགས་དེར་་་་་
95



ཕྱག་འཚོལ་ཅིག །དེའི་མཚན་དེ་ཡང་སྒྲིབ་པ་མེད་པར་ཕྱོགས་
བཅུར་གྲགས་ཏེ། ཕྱོགས་རེ་རེ་ན་ཡང་སངས་རྒྱས་བཅོམ་ལྡན་
འདས་གསུང་ཆགས་པ་མི་མངའ་ཞིང་གསུང་ཐོགས་པ་མི་མངའ་བ་་
གང་གཱའི་ཀླུང་གི་བྱེ་མ་སྙེད་དག་ལན་འགའ་མ་ཡིན་པར་བསྔགས་་་
པ་བརྗོད་ཅིང་བསྟོད་དེ། སྙན་པར་གསུང་ངོ༌། །དེ་སྐད་ཅེས་
བཀའ་སྩལ་པ་དང༌། བཅོམ་ལྡན་འདས་ལ་ཚེ་དང་ལྡན་པ་ཀུན་
དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་་
རྒྱས་འོད་དཔག་ཏུ་མེད་པ་དེ་དང༌། ཚེ་དཔག་ཏུ་མེད་པ་དེ་དང༌།
བྱང་ཆུབ་སེམས་དཔའ་སེམས་དཔའ་ཆེན་པོ་སངས་རྒྱས་བྱེ་བ་ཁྲག་་
ཁྲིག་བརྒྱ་སྟོང་མང་པོ་ལ་དགེ་བའི་རྩ་བ་བསྐྲུན་པ་དེ་དག་ལ་ལྟ་་་་་་
འཚལ་ལོ། །ཚེ་དང་ལྡན་པ་ཀུན་དགའ་བོས་ཚིག་འདི་སྨྲས་མ་ཐག་
ཏུ་དེ་ནས་དེའི་མོད་ལ་དེ་བཞིན་གཤེགས་པ་དགྲ་བཅོམ་པ་ཡང་་་་་
དག་པར་རྫོགས་པའི་སངས་རྒྱས་དེའི་ཕྱག་གི་མཐིལ་ནས་འོད་གང་
གིས་སངས་རྒྱས་ཀྱི་ཞིང་བྱེ་བ་བརྒྱ་སྟོང་སྣང་བས་ཁྱབ་པར་འགྱུར་་་
བ་དེ་ལྟ་བུའི་འོད་ཕྱུང་ངོ༌། །དེའི་ཚེ་སངས་རྒྱས་ཀྱི་ཞིང་བྱེ་བ་བརྒྱ་
སྟོང་ཐམས་ཅད་ན་རི་ནག་པོའམ། རིན་པོ་ཆེའི་རིའམ། ལྷུན་
པོའམ༑ ལྷུན་པོ་ཆེན་པོའམ། བཏང་བཟུང་ངམ། བཏང་བཟུང་
96



ཆེན་པོའམ། ཁོར་ཡུག་གམ། ཁོར་ཡུག་ཆེན་པོའམ། བརྩིགས་
པའམ༑ ཀ་བའམ། ཤིང་ལྗོན་པ་སྟུག་པོའམ། སྐྱེད་མོས་ཚལ་ལམ། །
གཞལ་མེད་ཁང་ངམ། ལྷ་དང་མི་གང་སུ་དག་ཡོད་པ་དེ་དག་
ཐམས་ཅད་ལས་དེ་བཞིན་གཤེགས་པ་འོད་དཔག་མེད་དེའི་འོད་་་
ཀྱིས་ཐལ་བར་གྱུར་ཅིང་ཟིལ་གྱིས་ནོན་པར་གྱུར་ཏོ། །འདི་ལྟ་སྟེ། །
དཔེར་ན་ཉི་མ་ཤར་ནས་མི་ཞིག་འདོམ་གང་ཙམ་ན་འདུག་པ་ལ་མི་
ཞིག་ལྟ་བ་དེ་བཞིན་དུ་དེའི་ཚེ་འདི་ལྟ་སྟེ། སངས་རྒྱས་ཀྱི་མཐུ་དང་
འོད་དེ་ཡོངས་སུ་དག་པའི་ཕྱིར་དགེ་སློང་དང༌། དགེ་སློང་མ་དང༌།
དགེ་བསྙེན་དང་། དགེ་བསྙེན་མ་དག་དང༌། ལྷ་དང༌། ཀླུ་དང༌། །
གནོད་སྦྱིན་དང༌། དྲི་ཟ་དང་། ལྷ་མ་ཡིན་དང་། ནམ་མཁའ་ལྡང་
དང་། མི་འམ་ཅི་དང༌། ལྟོ་འཕྱེ་ཆེན་པོ་དང་། མི་དང་མི་མ་ཡིན་
པ་དག་སངས་རྒྱས་ཀྱི་ཞིང་འདི་ནས་དེ་བཞིན་གཤེགས་པ་དགྲ་་་་་
བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་་་་
རིའི་རྒྱལ་པོ་རི་རབ་ལྟར་སངས་རྒྱས་ཀྱི་ཞིང་ཐམས་ཅད་ནས་མངོན་
པར་འཕགས་ཏེ། ཕྱོགས་ཐམས་ཅད་ཟིལ་གྱིས་མནན་ནས། ལྷམ་
མེ། ལྷན་ནེ་ལྷང་ངེ་མཛེས་པ་དེ་དང་། བྱང་ཆུབ་སེམས་པའི་
ཚོགས་ཆེན་པོ་དེ་དང༌། དགེ་སློང་གི་དགེ་འདུན་དེ་ལ་ལྟའོ། །འདི་
ལྟ་སྟེ། དཔེར་ན་ས་ཆེན་པོ་འདི་ཆུ་གཅིག་ཏུ་གྱུར་ན་དེ་ལ་ཤིང་ལྗོན་
97



པ་རྣམས་མེད། རི་རྣམས་མེད། གླིང་རྣམས་མེད། རྩྭ་དང་། ཤིང་
གེལ་བ་དང་། སྨན་དང་། ནགས་ཚལ་རྣམས་མེད། ཆུ་ཀླུང་རྣམས་
མེད་ཅིང་ངམ་གྲོག་དང་། གཡང་ས་རྣམས་མི་སྣང་སྟེ། གཞན་དུ་
ན་ས་ཆེན་པོ་རྒྱ་མཚོ་གཅིག་ཏུ་གྱུར་པ་ནི་མ་གཏོགས་སོ། །དེ་བཞིན་
དུ་སངས་རྒྱས་ཀྱི་ཞིང་དེ་ན་ཉན་ཐོས་རྣམས་ཀྱི་ལུས་ལས་མངོན་་་་
པར་གྲུབ་པའི་འོད་འདོམ་གང་བ་དང་། བྱང་ཆུབ་སེམས་དཔའ་
རྣམས་ཀྱི་འོད་དཔག་ཚད་བྱེ་བ་བརྒྱ་སྟོང་ཡོད་པ་མ་གཏོགས་པར་་་
གཞན་རྟགས་སམ། མཚན་མ་ཅུང་ཟད་ཀྱང་མེད་དོ། །བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་་་་
པའི་སངས་རྒྱས་འོད་དཔག་མེད་དེས་ཉན་ཐོས་ཀྱི་ཚོགས་དེ་དང༌། །
བྱང་ཆུབ་སེམས་དཔའི་ཚོགས་དེ་ཟིལ་གྱིས་མནན་ནས་ཕྱོགས་་་་་་་
ཐམས་ཅད་དུ་གསལ་བར་ཀུན་ཏུ་སྣང་ངོ༌། །དེའི་ཚེ་འཇིག་རྟེན་གྱི་
ཁམས་བདེ་བ་ཅན་དེར་བྱང་ཆུབ་སེམས་དཔའ་དང་། 1:|: ཉན་ཐོས་
དང་། རང་སངས་རྒྱས་ཐམས་ཅད་དང་། ། ལྷ་དང་མི་དེ་དག་
ཐམས་ཅད་དང་། །འཇིག་རྟེན་གྱི་ཁམས་མི་འབྱེད་འདི་དང་། དེ་
བཞིན་གཤེགས་པ་ཤཱཀྱ་ཐུབ་པ་དགེ་སློང་གི་དགེ་འདུན་ཆེན་པོས་་་
བསྐོར་ཅིང་ཆོས་སྟོན་པ་ཡང་སྣང་ངོ༌། །དེ་ནས་བཅོམ་ལྡན་འདས་
ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་མི་ཕམ་པ་ལ་་་་་
98



བཀའ་སྩལ་པ། མི་ཕམ་པ་ཁྱོད་ཀྱིས་སངས་རྒྱས་ཀྱི་ཞིང་དེའི་ཡོན་
ཏན་གྱི་རྒྱན་བཀོད་པ་ཕུན་སུམ་ཚོགས་པ་འདི་དང༌། སྟེང་གི་བར་
སྣང་ལ་ཀུན་དགའི་ར་བ་ཉམས་དགའ་བ་དག་དང༌། ནགས་ཚལ་
ཉམས་དགའ་བ་དག་དང་། སྐྱེད་མོས་ཚལ་ཉམས་དགའ་བ་དག་
དང་༑ ཆུ་ཀླུང་དང་། རྫིང་བུ་ཉམས་དགའ་བ་དག་དང་། རིན་པོ་
ཆེའི་མེ་ཏོག་པདྨ་དང༌། ཀུ་མུད་དང༌། པདྨ་དཀར་པོས་གང་བ་
དང་། འོག་ཏུ་སའི་སྟེང་ནས་བཟུང་སྟེ། འོག་མིན་གྱི་གནས་ཀྱི་
བར་གྱི་ནམ་མཁའི་ངོས་ལ་མེ་ཏོག་བཀྲམ་པ་དང༌། མེ་ཏོག་གི་ཕྲེང་
བས་ཀུན་ཏུ་མཛེས་པར་བྱས་པ་དང༌། རིན་པོ་ཆེ་སྣ་ཚོགས་བཀྲ་
བའི་ཕྲེང་གིས་གང་པ་དང༌། དེ་བཞིན་གཤེགས་པས་སྤྲུལ་བའི་བྱ་
སྣ་ཚོགས་ཀྱིས་བསྟེན་པ་མཐོང་ངམ། གསོལ་པ། བཅོམ་ལྡན་
འདས་མཐོང་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། །
མི་ཕམ་པ་ཁྱོད་ཀྱིས་འདི་ལས་གཞན་པའི་བྱའི་ཚོགས་སངས་རྒྱས་ཀྱི་
ཞིང་ཐམས་ཅད་སྒྲས་གོ་བར་བྱེད་ཅིང་དེས་བྱང་ཆུབ་སེམས་དཔའ་་
དེ་དག་རྟག་ཏུ་སངས་རྒྱས་རྗེས་སུ་དྲན་པ་དང་མི་འབྲལ་བར་་་་་་་
འགྱུར་བ་དག་མཐོང་ངམ། གསོལ་པ། བཅོམ་ལྡན་འདས་མཐོང་
ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། མི་ཕམ་པ་ཁྱོད་
ཀྱིས་སངས་རྒྱས་ཀྱི་ཞིང་འདི་ན་སེམས་ཅན་འདི་དག་གཞལ་མེད་་་
99



ཁང་དཔག་ཚད་བརྒྱ་སྟོང་ཡོད་པ་དག་ཏུ་ཞུགས་ཏེ། བར་སྣང་ལ་
ཆགས་པ་མེད་པར་འགྲོ་བ་དེ་དག་མཐོང་ངམ། གསོལ་པ། བཅོམ་
ལྡན་འདས་མཐོང་ལགས་སོ། །བཅོམ་ལྡན་འདས་ཀྱིས་བཀའ་སྩལ་
པ༑ མི་ཕམ་པ་འདི་ཇི་སྙམ་དུ་སེམས། གཞན་འཕྲུལ་དབང་བྱེད་ཀྱི་
ལྷ་རྣམ་དང༌། འཇིག་རྟེན་གྱི་ཁམས་བདེ་བ་ཅན་དུ་སྐྱེས་པའི་མི་
རྣམས་ཐ་དད་དུ་བྱ་བ་ཡོད་དམ། གསོལ་པ། བཅོམ་ལྡན་འདས་
བདག་གིས་ནི་ཐ་དད་དུ་བགྱི་བ་གཅིག་ཀྱང་ཡང་དག་པར་རྗེས་སུ་་
མ་མཐོང་སྟེ། འཇིག་རྟེན་གྱི་ཁམས་བདེ་བ་ཅན་དེའི་མི་རྣམས་ནི་་་
རྫུ་འཕྲུལ་ཆེ་བའི་བར་དུ་ལགས་སོ། །བཅོམ་ལྡན་འདས་ཀྱིས་བཀའ་
སྩལ་པ། མི་ཕམ་པ་ཁྱོད་ཀྱིས་འཇིག་རྟེན་གྱི་ཁམས་བདེ་བ་ཅན་དེ་
ན་མི་ཁ་ཅིག་པདྨ་ཆེན་པོ་དག་གི་མངལ་ན་གནས་པ་མཐོང་ངམ། །
གསོལ་པ། བཅོམ་ལྡན་འདས་འདི་ལྟ་སྟེ། དཔེར་ན་སུམ་ཅུ་རྩ་
གསུམ་དང༌། འཐབ་བྲལ་གྱི་ལྷ་རྣམས་གཞལ་མེད་ཁང་དཔག་ཚད་
ལྔ་བཅུ་པའམ། དཔག་ཚད་བརྒྱ་པའམ། དཔག་ཚད་ལྔ་བརྒྱ་པ་
རྣམས་སུ་ཞུགས་ཏེ། རྩེ་དགའ་ཞིང་དགའ་མགུར་སྤྱོད་པ་དེ་བཞིན་
དུ་བཅོམ་ལྡན་འདས་བདག་གིས་འཇིག་རྟེན་གྱི་ཁམས་བདེ་བ་ཅན་་་
དེའི་མི་ཁ་ཅིག་པདྨ་ཆེན་པོ་དག་གི་མངལ་ན་གནས་པར་མཐོང་་་་་
ལགས་སོ། །བཅོམ་ལྡན་འདས་དེ་ན་སེམས་ཅན་བརྫུས་ཏེ་འབྱུང་བ་
100



གང་དག་པརྨ་རྣམས་ལ་སྐྱིལ་མོ་ཀྲུང་བཅས་ཏེ་འབྱུང་བ་དག་ཀྱང་་་
མཆིས་ན། བཅོམ་ལྡན་འདས་ཁ་ཅིག་པདྨའི་མངལ་ན་གནས་པ་
དང་། ཁ་ཅིག་པདྨ་ལ་སྐྱིལ་མོ་ཀྲུང་བཅས་ནས་བརྫུས་ཏེ་འབྱུང་བ་
དེའི་རྒྱུ་ནི་གང་ལགས། རྐྱེན་ནི་གང་ལགས། བཅོམ་ལྡན་འདས་
ཀྱིས་བཀའ་སྩལ་པ། ་ མི་ཕམ་པ་བྱང་ཆུབ་སེམས་དཔའ་གང་དག་
སངས་རྒྱས་ཀྱི་ཞིང་གཞན་དག་ན་གནས་ཏེ། ཐེ་ཚོམ་དུ་ལྟུང་པའི་
སེམས་ཀྱིས་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་བྱ་བའི་་་་་
ཕྱིར་དགེ་བའི་རྩ་བ་རྣམས་བསྐྱེད་པ་དེ་དག་ནི་དེ་ན་མངལ་ན་་་་་་
གནས་སོ། །གང་དག་ཐེ་ཚོམ་མེད་ཅིང་སོམ་ཉི་མེད་དེ། འཇིག་
རྟེན་གྱི་ཁམས་བདེ་བ་ཅན་དུ་སྐྱེ་བར་བྱ་བའི་ཕྱིར་དགེ་བའི་རྩ་བ་་་
རྣམས་བསྐྱེད་ལ། སངས་རྒྱས་བཅོམ་ལྡན་འདས་རྣམས་ཀྱི་ཡེ་ཤེས་་
ཆགས་པ་མེད་པ་ལ་ཡིད་ཆེས་ཤིང་དད་ལ་མོས་པ་དེ་དག་ནི་པདྨ་་་
རྣམས་ལ་སྐྱིལ་མོ་ཀྲུང་བཅས་ནས་བརྫུས་ཏེ་བྱུང་ངོ༌། །མི་ཕམ་པ་
བྱང་ཆུབ་སེམས་དཔའ་སེམས་དཔའ་ཆེན་པོ་སངས་རྒྱས་ཀྱི་ཞིང་་་་
གཞན་ན་གནས་པ་གང་དག་དེ་བཞིན་གཤེགས་པ་དགྲ་བཅོམ་པ་་་་
ཡང་དག་པར་རྫོགས་པའི་སངས་རྒྱས་འོད་དཔག་མེད་པ་ལ་བལྟ་བ་
དང་། ཕྱག་བྱ་བ་དང༌། བསྙེན་བཀུར་བྱ་བར་སེམས་བསྐྱེད་ཅིང་
ཐེ་ཚོམ་མི་བསྐྱེད་ལ། སངས་རྒྱས་ཀྱི་ཡེ་ཤེས་ཆགས་པ་མེད་པ་ལ་
101



སོམ་ཉི་མེད་ཅིང་རང་གི་དགེ་བའི་རྩ་བ་ཡང་སོགས་པ་དེ་དག་ནི་་་
སྐྱིལ་མོ་ཀྲུང་བཅས་ནས་བརྫུས་ཏེ་འབྱུང་བར་འགྱུར་ཏེ། འདི་ལྟ་སྟེ།
དཔེར་ན་བྱང་ཆུབ་སེམས་དཔའ་སྐྱེས་ནས་རིང་པོ་མ་ལོན་པ་གཞན་
དོག་འདྲ་བར་ཡུད་ཙམ་གྱིས་ལུས་རྣམ་པ་དེ་ལྟ་བུར་འགྱུར་རོ། །མི་
ཕམ་པ་ཤེས་རབ་ཀྱི་ཁྱད་པར་དང༌། ཤེས་རབ་ཀྱི་རིམ་པ་དང་། །
འདི་ལྟ་སྟེ། ཐེ་ཚོམ་དུ་ལྟུང་བའི་འདུ་ཤེས་ཡིད་ལ་བྱེད་པས་འདི་
ལྟར་ལོ་ལྔ་བརྒྱར་སངས་རྒྱས་མཐོང་བ་ལས་ཡོངས་སུ་ཉམས་ཤིང་་་་
བྱང་ཆུབ་སེམས་དཔའ་མཐོང་བ་དང་། ཆོས་མཉན་པ་དང་ཆོས་ཀྱི་
གཏམ་དང༌། དགེ་བའི་སྤྱོད་པ་དང་། དགེ་བ་ཕུན་སུམ་ཚོགས་པ་
ཐམས་ཅད་ལས་ཡོངས་སུ་ཉམས་པའི་ཤེས་རབ་ཡོངས་སུ་ཉམས་པ་་
དང༌། ཤེས་རབ་ཆུང་བ་ལ་ལྟོས། མི་ཕམ་པ་འདི་ལྟ་སྟེ། དཔེར་ན་
རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་ལ་ཁྲི་མོན་གསེར་་་་་
དང་། བཻཌཱུརྨ་ཐམས་ཅད་ཀྱིས་སྤྲས་པ། དར་དང༌། ཕྲེང་བ་དང་།
ལྡ་ལྡིའི་ཚོགས་སྦྱངས་པ། ཚོན་སྣ་ཚོགས་ཀྱི་བླ་རེ་བྲིས་པ། རས་
བཅོས་བུ་བཏིང་བ། མེ་ཏོག་སིལ་མ་སྣ་ཚོགས་བཀྲམ་པ། བདུག་པ་
རྒྱ་ཆེན་པོས་བདུགས་པ། ཁང་བཟང་དང༌། བསིལ་ཁང་དང༌། །
སྐར་ཁུང་དང༌། ཁ་ཁྱེར་དང༌། རྟ་བབས་དང་། བ་གམ་རིན་པོ་ཆེ་
སྣ་ཚོགས་ཐམས་ཅད་ཀྱིས་བརྒྱན་པ། གསེར་དང༌། རིན་པོ་ཆེའི་
102



དྲིལ་བུ་གཡེར་ཁའི་དྲ་བས་བྲེས་པ། གྲུ་བཞི་ལྷམ་པ། ཀ་བ་བཞི་
ཐུག་པ། སྒོ་བཞི་བཏོད་པ། ཐེམ་སྐས་བཞི་བཅས་པ་ཞིག་ཡོད་པ། །
རྒྱལ་པོ་དེའི་བུ་ཉེས་པ་ཞིག་གིས་ཕྱིར་ཁྲི་མོན་དེར་བཅུག་སྟེ།
འཛམ་བུའི་ཆུ་བོའི་གསེར་གྱི་ཁོང་སྒྲིལ་དུ་བཅུག་ལ། དེར་དེའི་ཁྲི་
བ ཤམས་ཏེ། སྟན་ཀོ་ནི་ཀ་བཏིང་པ་ལ། བར་ཚངས་ཅན་དང༌། །
བལ་ལི་ཀ་བཏིང་སྟེ། ཡུལ་ཀ་ལིང་ཀའི་རས་ཀྱིས་གདིང་བ་བཏིང་
ལ། དེའི་སྟེང་དུ་དར་བཏིང་སྟེ། གཡས་གཡོན་གཉིས་སུ་རྟེན་མ་
དམར་པོ་གཞག་ལ་བཀྲ་བར་ལྟ་ན་སྡུག་པ་དེ་ལ་དེ་འདུག་ཀྱང་རུང་
ཉལ་ཡང་རུང༌། དེའི་ཟས་སྐོམ་གཙང་མ་བསོད་པ་རྣམ་པ་མང་པོ་
དུ་མ་བཤམས་ན་མི་ཕམ་པ་འདི་ཇི་སྙམ་དུ་སེམས། ། རྒྱལ་པོའི་བུ་
དེའི་ཡོངས་སུ་སྤྱོད་པ་རྒྱ་ཆེ་བ་ཡིན་ནམ། གསོལ་པ། བཅོམ་ལྡན་
འདས་རྒྱ་ཆེ་བ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། །
མི་ཕམ་པ་འདི་ཇི་སྙམ་དུ་སེམས་དེས་དེའི་རོ་མྱོང་བར་བྱེད་དམ། ་
མིད་པར་བྱེད་དམ། དེས་དེ་དགའ་བ་འཐོབ་བམ། གསོལ་པ། །
བཅོམ་ལྡན་འདས་དེ་ནི་མ་ལགས་ཏེ། ནོངས་པ་གང་གི་སླད་དུ་
རྒྱལ་པོས་ཁྲི་མོན་དེར་སྩལ་པ་དེ་ལས་ཐར་བར་འཚལ་ཞིང་རིགས་་་
བཟང་པོ་རིགས་བཟང་པོའི་གཞོན་ནུ་དང༌། བློན་པོ་དང་། བཙུན་
མོའི་འཁོར་དང་། ཚོང་དཔོན་དང་། ཁྱིམ་བདག་དང་། ཁམས་
103



ཀྱི་རྒྱལ་པོའམ། གང་གིས་ཁྲི་མོན་དེ་ལས་ཡོངས་སུ་ཐར་བར་འགྱུར་
བ་ཡོངས་སུ་ཚོལ་ཏེ། བཅོམ་ལྡན་འདས་རྒྱལ་པོའི་བུ་དེ་བཙོན་ར་
དེ་ན་དགའ་བ་མ་མཆིས་ཤིང་རྒྱལ་པོས་མ་གནང་གི་བར་དུ་མི་ཐར་
རོ། །བཅོམ་ལྡན་འདས་ཀྱིས་བཀའ་སྩལ་པ། མི་ཕམ་པ་དེ་བཞིན་
དུ་བྱང་ཆུབ་སེམས་དཔའ་གང་དག་ཐེ་ཚོམ་དུ་ལྟུང་པས་དགེ་བའི་་་
རྩ་བ་བསྐྱེད་ཅིང་སངས་རྒྱས་ཀྱི་ཡེ་ཤེས་མི་མཉམ་པ་དང་མཉམ་་་་་
པའི་ཡེ་ཤེས་ལ་སོམ་ཉི་ཟ་བ་དེ་དག་སངས་རྒྱས་ཀྱི་མཚན་ཐོས་པ་་་
དེ་དང་། སེམས་དང་བ་ཙམ་དེས་འཇིག་རྟེན་གྱི་ཁམས་བདེ་བ་
ཅན་དེར་སྐྱེ་ཡང་པདྨ་རྣམས་ལ་སྐྱིལ་མོ་ཀྲུང་བཅས་ཤིང་བརྫུས་ཏེ་་་
འབྱུང་བ་མ་ཡིན་གྱི་པདྨ་རྣམས་ཀྱི་མངལ་ན་གནས་པ་མྱོང་སྟེ། དེ་་
དག་དེ་ལས་སྐྱེད་མོས་ཚལ་དང་། །གཞལ་མེད་ཁང་དུ་འདུ་ཤེས་
ཤིང་གནས་ཏེ། བཤང་གཅི་མེད། མཆིལ་མ་མེད། སྣབས་མེད། །
ཡིད་དང་མི་མཐུན་པ་མི་འབྱུང་མོད་ཀྱི། ལོ་ལྔ་བརྒྱར་སངས་རྒྱས་
མཐོང་བ་དང་། ཆོས་ཉན་པ་དང་། བྱང་ཆུབ་སེམས་དཔའ་མཐོང་
བ་དང༌། འབེལ་བའི་ཆོས་ཀྱི་གཏམ་རྣམ་པར་ངེས་པ་དང༌། དགེ་
པའི་ཆོས་སྤྱོད་པ་ཐམས་ཅད་དང་བྲལ་བ་ཡིན་ཏེ། དེ་དག་དེ་ན་་་་་
མངོན་པར་མི་དགའ་ཞིང་མགུ་བ་མི་འཐོབ་ཀྱི་སྔོན་གྱི་ཉེས་པ་ཟད་་
ནས་དེ་དག་པདྨའི་མངལ་རྣམས་ནས་འབྱུང་སྟེ། དེ་དག་དེ་ནས་
11104



བྱུང་ཡང་སྟེང་ངམ། འོག་གམ། ཐད་ཀར་བྱུང་བ་མི་ཤེས་སོ། །མི་
ཕམ་པ་འདི་ལྟར་ལོ་ལྔ་བརྒྱར་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་་
མང་པོ་ལ་བསྙེན་བཀུར་བྱ་བ་དང་། དགེ་བའི་རྩ་བ་མང་པོ་གྲངས་
མེད༑ ཚད་མེད་དཔག་ཏུ་མེད་པ་དག་བསྐྱེད་པར་བྱ་བ་དང་། །
སངས་རྒྱས་ཀྱི་ཆོས་དཔག་ཏུ་མེད་པ་ཡོངས་སུ་གཟུང་བར་བྱ་བ་དེ་་
ཐམས་ཅད་ཀྱང་ཐེ་ཚོམ་ཟ་བའི་ཉེས་པས་བསྒྲུབས་པར་མ་གྱུར་པ་་་
ལ་ལྟོས། མི་ཕམ་པ་ཐེ་ཚོམ་གྱིས་བྱང་ཆུབ་སེམས་དཔའ་རྣམས་
གནོད་པ་ཆེན་པོ་ཇི་ཙམ་དུ་འགྱུར་བ་ལ་ལྟོས། མི་ཕམ་པ་དེ་ལྟ་བས་
ན་བྱང་ཆུབ་སེམས་དཔའ་དག་གི་ཐེ་ཚོམ་ཡོངས་སུ་སྤངས་ཏེ། །
བྱང་ཆུབ་ཏུ་སེམས་བསྐྱེད་ལ་མྱུར་དུ་སེམས་ཅན་ཐམས་ཅད་ལ་ཕན་
པ་དང་། བདེ་བའི་སྟོབས་བསྐྱེད་པའི་མཐུ་ཐོབ་པར་བྱ་བའི་ཕྱིར་
གང་ན་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་་
དག་པར་རྫོགས་པའི་སངས་རྒྱས་འོད་དཔག་མེད་བཞུགས་པའི་་་་་
འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་བྱ་བའི་ཕྱིར་དགེ་བའི་་
རྩ་བ་རྣམས་ཡོངས་སུ་བསྔོ་བར་བྱའོ། །དེ་སྐད་ཅེས་བཀའ་སྩལ་པ་
དང་། བཅོམ་ལྡན་འདས་ལ་བྱང་ཆུབ་སེམས་དཔའ་མི་ཕམ་པས། །
འདི་སྐད་ཅེས་གསོལ་ཏོ། །བཅོམ་ལྡན་འདས་སངས་རྒྱས་ཀྱི་ཞིང་
འདི་ནས་བྱང་ཆུབ་སེམས་དཔའ་ཡོངས་སུ་གྲུབ་པ་དང་། སངས་
105



རྒྱས་ཀྱི་ཞིང་གཞན་དག་གི་སངས་རྒྱས་བཅོམ་ལྡན་འདས་རྣམས་ཀྱི་་
གན་ནས་ཇི་སྙེད་ཅིག་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་་་
འགྱུར། བཅོམ་ལྡན་འདས་ཀྱིས་བཀའ་སྩལ་པ། མི་ཕམ་པ་བྱང་
ཆུབ་སེམས་དཔའ་ཡོངས་སུ་གྲུབ་པ་བྱེ་བ་ཁྲག་ཁྲིག་ཕྲག་བདུན་ཅུ་་་
རྩ་གཉིས་སངས་རྒྱས་ཀྱི་ཞིང་འདི་ནས་འཇིག་རྟེན་གྱི་ཁམས་བདེ་བ་
ཅན་དུ་སྐྱེ་བར་འགྱུར་ཏེ། སངས་རྒྱས་བྱེ་བ་ཁྲག་ཁྲིག་བརྒྱ་སྟོང་་་་་་
ཕྲག་མང་པོ་ལ་དགེ་བའི་རྩ་བ་བསྐྱེད་པས། ཕྱིར་མི་ལྡོག་པར་་་་་
ཡོངས་སུ་འགྲུབ་ན་དགེ་བའི་རྩ་བ་དེ་བས་ཆུང་ངུ་རྣམས་ལྟ་སྨོས་་་་
ཀྱང་ཅི་དགོས། དེ་བཞིན་གཤེགས་པ་བཟོད་པར་དཀའ་བའི་གན་
ནས་བྱང་ཆུབ་སེམས་དཔའ་བྱེ་བ་ཁྲག་ཁྲིག་ཕྲག་བཅོ་བརྒྱད་འཇིག་་
རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །བྱང་ཤར་གྱི་་་་་
ཕྱོགས་མཚམས་ན་དེ་བཞིན་གཤེགས་པ་དཀོན་མཆོག་འབྱུང་གནས་
ཞེས་བྱ་བ་བཞུགས་ཏེ། དེའི་གན་ནས་བྱང་ཆུབ་སེམས་དཔའ་བྱེ་བ་
ཕྲག་དགུ་བཅུ་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་་་
རོ༑ །དེ་བཞིན་གཤེགས་པ་སྐར་མའི་འོད་ཀྱི་གན་ནས་བྱང་ཆུབ་
སེམས་དཔའ་བྱེ་བ་ཕྲག་ཉི་ཤུ་རྩ་གཉིས་འཇིག་རྟེན་གྱི་ཁམས་བདེ་”་
བ་ཅན་དུ་སྐྱེ་བར་འགྱུར་རོ། །དེ་བཞིན་གཤེགས་པ་དབྱངས་དཔག་
མེད་ཀྱི་གན་ནས་བྱང་ཆུབ་སེམས་དཔའ་བྱེ་བ་ཕྲག་ཉི་ཤུ་རྩ་ལྔ་་་་་་
106



འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །དེ་བཞིན་
གཤེགས་པ་འཇིག་རྟེན་གྱི་སྒྲོན་མེའི་གན་ནས་བྱང་ཆུབ་སེམས་་་་་
དཔའ་བྱེ་བ་ཕྲག་དྲུག་ཅུ་འཇིག་རྟེན་གྱི་ཁམས་བདེ་བ་ཅན་དུ་སྐྱེ་་་་
བར་འགྱུར་རོ། །དེ་བཞིན་གཤེགས་པ་ཀླུ་ཟིལ་གྱིས་གནོན་པའི་གན་
ནས་བྱང་ཆུབ་སེམས་དཔའ་བྱེ་བ་ཕྲག་དྲུག་ཅུ་རྩ་བཞི་འཇིག་རྟེན་་་
གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །དེ་བཞིན་གཤེགས་པ་་
རྡུལ་བྲལ་འོད་ཀྱི་གན་ནས་བྱང་ཆུབ་སེམས་དཔའ་བྱེ་བ་ཕྲག་ཉི་ཤུ་་་
རྩ་ལྔ་འཇིག་རྟེན་གྱི་ཁམས་བདེ་བ་ཅན་དུ་སྐྱེ་པར་འགྱུར་རོ། །དེ་
བཞིན་གཤེགས་པ་སེང་གེའི་གན་ནས་བྱང་ཆུབ་སེམས་དཔའ་ཁྲི་་་་
བརྒྱད་སྟོང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །
དེ་བཞིན་གཤེགས་པ་དཔལ་བརྩེགས་ཀྱི་གན་ནས་བྱང་ཆུབ་སེམས་་་
དཔའ་བྱེ་བ་ཕྲག་བརྒྱད་ཅུ་རྩ་གཅིག་འཇིག་རྟེན་གྱི་ཁམས་བདེ་བ་་་
ཅན་དུ་སྐྱེ་བར་འགྱུར་རོ། །དེ་བཞིན་གཤེགས་པ་མིའི་དབང་པོའི་
གན་ནས་བྱང་ཆུབ་སེམས་དཔའ་བྱེ་བ་ཁྲག་ཁྲིག་ཕྲག་བཅུ་འཇིག་་་་
རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །དེ་བཞིན་་་་་་་་་་
གཤེགས་པ་སྟོབས་མངོན་པར་ཤེས་པའི་གན་ནས་བྱང་ཆུབ་སེམས་་་
དཔའ་ཉི་ཁྲི་ཉིས་སྟོང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་
འགྱུར་རོ། །དེ་བཞིན་གཤེགས་པ་མེ་ཏོག་རྒྱལ་མཚན་གྱི་གན་ནས་
107



བྱང་ཆུབ་སེམས་དཔའ་བརྩོན་འགྲུས་ཐོབ་པ། འཇུག་པ་གཅིག་
གིས་ཡང་དག་པར་ཞུགས་པ། ཉི་མ་བརྒྱད་པ་གཅིག་གིས་བསྐལ་པ་
བྱེ་བ་ཁྲག་ཁྲིག་བརྒྱ་སྟོང་ཕྲག་དགུ་བཅུ་རྩ་དགུའི་འཁོར་བ་བསྙིལ་་་
བ་བྱེ་བ་ཕྲག་ཉི་ཤུ་རྩ་ལྔ་འཇིག་རྟེན་གྱི་ཁམས་བདེ་བ་ཅན་དུ་སྐྱེ་་་་་
བར་འགྱུར་རོ། །དེ་བཞིན་གཤེགས་པ་འབར་བའི་བདག་པོའི་གན་
ནས་བྱང་ཆུབ་སེམས་དཔའ་བྱེ་བ་ཕྲག་བཅུ་གཉིས་འཇིག་རྟེན་གྱི་་་་
ཁམས་བདེ་བ་ཅན་དུ་སྐྱེ་བར་འགྱུར་རོ། །དེ་བཞིན་གཤེགས་པ་མི་
འཇིགས་པ་བརྙེས་པའི་གན་ནས་བྱང་ཆུབ་སེམས་དཔའ་བྱེ་བ་ཕྲག་
དྲུག་ཅུ་རྩ་དགུ་དེ་བཞིན་གཤེགས་པ་འོད་དཔག་མེད་ལ་བལྟ་བ་་་་་
དང་། ཕྱག་བྱ་བ་དང་། བསྙེན་བཀུར་བྱ་བ་དང༌། ཡོངས་སུ་དྲི་
བར་བྱ་བའི་ཕྱིར་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་་་་་་་་
འགྱུར་རོ། །མི་ཕམ་པ་རྣམ་གྲངས་དེ་ལྟ་བུས་དེ་བཞིན་གཤེགས་པ་
གང་དག་གི་གན་ནས་བྱང་ཆུབ་སེམས་དཔའ་དེ་དག་འཇིག་རྟེན་གྱི་
ཁམས་བདེ་བ་ཅན་དུ་དེ་བཞིན་གཤེགས་པ་འོད་དཔག་མེད་དེ་ལ་་་
བལྟ་བ་དང༌། ཕྱག་བྱ་བ་དང༌། བསྙེན་བཀུར་བྱ་བའི་ཕྱིར་འདོང་
བའི་དེ་བཞིན་གཤེགས་པ་དེ་དག་གི་མཚན་བསྐལ་བ་བྱེ་བ་ཁྲག་་་་་
ཁྲིག་ཚང་བར་བརྗོད་ཀྱང་མཐའ་རྟོགས་པར་མི་ནུས་སོ། །མི་ཕམ་
པ་གང་དག་དེ་བཞིན་གཤེགས་པ་དགྲ་བཅོམ་པ་ཡང་དག་པར་་་་་
108



རྫོགས་པའི་སངས་རྒྱས་འོད་དཔག་མེད་ཀྱི་མཚན་ཐོས་པའི་སེམས་་་
ཅན་དེ་དག་རྙེད་པ་ཇི་སྙེད་ཅིག་ལེགས་པར་རྙེད་པ་ལ་ལྟོས། །
སེམས་ཅན་གང་དག་དེ་བཞིན་གཤེགས་པ་འོད་དཔག་མེད་དེ་ལ་ཐ་
ན་སེམས་དད་པ་གཅིག་ཙམ་རྙེད་པ་དང་། ཆོས་ཀྱི་རྣམ་གྲངས་་་་་
འདི་ལ་དད་པ་མི་ཕྱེད་པ་དེ་དག་ནི་དམན་པ་ལ་མོས་པར་མི་་་་་་་
འགྱུར་རོ། །མི་ཕམ་པ་དེ་ལྟ་བས་ན་ཁྱོད་མོས་པར་བྱ། ཁྱོད་ཀྱིས་
ཁོང་དུ་ཆུད་པར་བྱ་སྟེ། ལྷ་དང་བཅས་པ་དང༌། བདུད་དང་
བཅས་པ་དང་། ཚངས་པ་དང་བཅས་པ་དང་། དགེ་སྦྱོང་དང༌། །
བྲམ་ཟེའི་སྐྱེ་རྒུ་དང་བཅས་པའི་འཇིག་རྟེན་གྱི་མདུན་དུ་ཆོས་ཀྱི་་་་་
རྣམ་གྲངས་འདི་གཟུང་བ་དང་། བཅང་བ་དང་། བཀླག་པ་དང༌། །
ཀུན་ཆུབ་པར་བྱ་བ་དང་། གཞན་དག་ལ་ཡང་རྒྱ་ཆེར་ཡང་དག་
པར་བསྟན་པར་བྱ་བ་དང་། བསྒོམ་པ་ལ་མངོན་པར་དགའ་བར་
བྱའོ། །མི་ཕམ་པ་ཆོས་ཀྱི་རྣམ་གྲངས་འདི་ཉིན་ཞག་གཅིག་ཙམ་
ཡང་བཟུང་ཞིང་བཅངས་ཏེ། ཀླགས་ཤིང་ཀུན་ཆུབ་པར་བྱས་ལ་
བསམ་པ་ཐག་པ་ནས་གཞན་དག་ལ་ཡང་རྒྱ་ཆེར་ཡང་དག་པར་་་་་
བཤད་པར་བྱའོ། །ཐ་ན་གླེགས་བམ་ལ་ལེགས་པར་བྲིས་ཏེ། བཅང་
བར་བྱ་ཞིང་དེ་ལ་སྟོན་པའི་འདུ་ཤེས་ཀྱང་བསྐྱེད་པར་བྱའོ། །གང་
ཞིག་སེམས་ཅན་དཔག་ཏུ་མེད་པ་དག་མྱུར་དུ་བླ་ན་མེད་པ་ཡང་་་་
109



དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ལ་དགོད་པ་་་་་
དང་༑ བཅོམ་ལྡན་འདས་དེ་བཞིན་གཤེགས་པ་ཚེ་དཔག་མེད་དེ་ལ་
ལྟ་བ་དང་། བདག་ཉིད་ཀྱང་སངས་རྒྱས་ཀྱི་ཞིང་གི་ཡོན་ཏན་གྱི་
རྒྱན་བཀོད་པ་ཕུན་སུམ་ཚོགས་པ་ཁྱད་པར་དུ་འཕགས་པ་ཡོངས་སུ་
གཟུང་བར་འདོད་པ་དེས་ཆོས་ཀྱི་རྣམ་གྲངས་འདི་མཉན་པའི་ཕྱིར་་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མེས་ཡོངས་སུ་་་
གང་བ་ལས་རྒལ་ཏེ། ཆོས་ཀྱི་རྣམས་གྲངས་འདི་མཉན་པར་བྱའོ། །
ཐོས་ནས་ཀྱང་གཡོར་མ་ལྷུང་པའི་རྒྱུད་ཀྱིས་བསམ་པ་ཐག་པ་ནས་་་
རྗེས་སུ་དགའ་བར་བྱའོ། །ཆོས་ཀྱི་རྣམ་གྲངས་འདི་གཟུང་བ་དང༌།
ཀུན་ཆུབ་པར་བྱ་བ་དང་། བཅང་བར་བྱ་བ་དང་། ཡི་གེར་བྲི་བ་
དང་༑ 1:|: བསྒོམ་པའི་ཕྱིར་བརྩོན་འགྲུས་རླབས་པོ་ཆེ་ཆེན་པོ་བརྩམ་
པར་བྱའོ། །ཐ་ན་བ་གཅིག་འཇོས་པ་དེ་སྲིད་དུ་ཡང་གཞན་དག་ལ་
བརྗོད་པར་བྱའོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་་་་་
ཁམས་མེས་ཡོངས་སུ་གང་བ་དེ་རྒལ་ནས་ཀྱང་འགྱོད་པ་དང་ལྡན་་་
པའི་སེམས་གཅིག་ཀྱང་བསྐྱེད་པར་མི་བྱའོ། །དེ་ཅིའི་ཕྱིར་ཞེ་ན།
མི་ཕམ་པ་འདི་ལྟར་བྱང་ཆུབ་སེམས་དཔའ་བྱེ་བ་ཁྲག་ཁྲིག་ཕྲག་དུ་་
མ་དག་ཆོས་ཀྱི་རྣམ་གྲངས་རྒྱ་ཆེན་པོ་རྣམ་པ་འདི་ལྟ་བུ་འདི་ཉན་་་་་
ཅིང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་་
110



ལྡོག་པའི་ཕྱིར་རོ། །མ་འོངས་པའི་དུས་ན་དམ་པའི་ཆོས་རབ་ཏུ་
རྣམ་པར་འཇིག་པའི་བར་དུ་ཆོས་ཀྱི་རྣམ་གྲངས་རྒྱ་ཆེན་པོ་རྣམ་པ་
འདི་ལྟ་བུ་སངས་རྒྱས་ཐམས་ཅད་ཀྱིས་ཡང་དག་པར་བསྔགས་པ། །
སངས་རྒྱས་ཐམས་ཅད་ཀྱིས་བསྟོད་པ། སངས་རྒྱས་ཐམས་ཅད་་་་་
ཀྱིས་གནང་བ། ཐམས་ཅད་མཁྱེན་པའི་ཡེ་ཤེས་ཆེན་པོ་མྱུར་དུ་་་་་
བསྒྲུབས་པ་འདི་གང་དག་གི་རྣ་ལམ་དུ་གྲག་པའི་སེམས་ཅན་དེ་་་་
དག་ནི་རྙེད་པ་ཤིན་ཏུ་ལེགས་པར་རྙེད་ཅིང་དགེ་བའི་རྩ་བ་རྣམས་་
བསྐྱེད་པ་དང༌། སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ་དང་། །
སངས་རྒྱས་ཀྱི་བྱིན་གྱི་རླབས་ཀྱིས་བྱིན་གྱིས་བརླབས་པར་འགྱུར་་་་
རོ༑ །ཐོས་ནས་ཀྱང་དགའ་བ་དང༌། མཆོག་ཏུ་དགའ་བ་རྒྱ་ཆེན་པོ་
ཐོབ་པ་དང་། འཛིན་པ་དང༌། འཆང་བ་དང་། ཀློག་པ་དང༌། །
ཀུན་ཆུབ་པར་བྱེད་པ་དང་། གཞན་དག་ལ་ཡང་རྒྱ་ཆེར་ཡང་དག་
པར་རབ་ཏུ་སྟོན་པ་དང་། སྒོམ་པ་ལ་དགའ་བར་འགྱུར་བ་དང་།
ཐ་ན་ཡི་གེར་བྲིས་ཏེ་མཆོད་པ་བྱེད་པ་དེ་དག་ཀྱང་བསོད་ནམས་་་་
མང་དུ་སྐྱེད་པར་འགྱུར་ཏེ། དེ་བགྲང་བར་སླ་བ་མ་ཡིན་ནོ། །མི་
ཕམ་པ་དེ་ལྟར་ན་ངས་དེ་བཞིན་གཤེགས་པའི་མཛད་པ་དེ་བྱས་པ་་
ཡིན་ཏེ། ཁྱོད་ཀྱང་ད་ཐེ་ཚོམ་མེད་པར་བརྩོན་པར་གྱིས་ཤིག །
སངས་རྒྱས་ཀྱི་ཡེ་ཤེས་ཆགས་པ་མེད་ཅིང་སྒྲིབ་པ་མེད་པ་ལ། སོམ་



ཉི་མ་ཟ་ཤིག་རྣམ་པ་ཐམས་ཅད་ཀྱི་མཆོག་དང་ལྡན་པའི་རིན་པོ་་་་
ཆེའི་བཙོན་རར་ཆུད་ད་རེ། མི་ཕམ་པ་སངས་རྒྱས་འབྱུང་བ་རྙེད་
པར་དཀའོ། །དལ་བ་ཕུན་སུམ་ཚོགས་པ་རྙེད་པར་དཀའོ། །མི་
ཕམ་པ་ངས་ཁྱོད་ལ་དགེ་བའི་རྩ་བ་ཐམས་ཅད་ཀྱི་ཕ་རོལ་ཏུ་ཕྱིན་་་
པ་བསྙད་ཀྱིས་ད་ཁྱོད་ཀྱིས་མངོན་པར་སྦྱོར་ལ་སྒྲུབས་ཤིག །མི་་་་་་
ཕམ་པ་ཆོས་ཀྱི་རྣམ་གྲངས་འདི་ཆུད་མི་ཟ་བར་བྱ་བའི་ཕྱིར་ཡོངས་་
སུ་གཏད་པ་ཆེན་པོ་བྱའོ། །སངས་རྒྱས་ཀྱི་ཆོས་མི་ནུབ་པར་བྱ་བའི་
ཕྱིར་བརྩོན་པར་གྱིས་ཤིག །དེ་བཞིན་གཤེགས་བའི་བཀའ་མ་་་་་་་
འཁྲུགས་པར་གྱིས་ཤིག །ཡུན་རིང་པོར་གནོད་པ་དང་། མི་ཕན་པ་
དང་། མི་བདེ་བ་དང༌། སྡུག་བསྔལ་བ་དང༌། ལོག་པར་ལྟུང་བར་
གྱུར་ད་རེ། དེ་ནས་དེའི་ཚེ་བཅོམ་ལྡན་འདས་ཀྱིས་ཚིགས་སུ་བཅད་
པ་འདི་དག་བཀའ་སྩལ་ཏོ། ། ་་་་་་
བསོད་ནམས་དཔ།་ནི་མ་བྱས་པ། །འདི་འདྲ་འདི་དག་ཐོས་མི་
འགྱུར༑ དཔའ་བོ་གང་དག་གྲུབ་གྱུར་པ། །དེ་དག་གསུང་འདི་ཐོས་
པར་འགྱུར། །གང་གིས་འོད་མཛད་འཇིག་རྟེན་མགོན། །རྫོགས་
པའི་སངས་རྒྱས་མཐོང་ནས་ནི། །གུས་དང་བཅས་པས་ཆོས་ཐོས་
པ། །དེ་དག་དགའ་བ་དམ་པ་འཐོབ། །ལྟ་བ་ཅན་དང་དམན་དང་
ཞུམ་རྣམས་ཀྱིས། །སངས་རྒྱས་ཆོས་ལ་དད་པ་རྙེད་མི་ནུས། །གང་
Jལ་
112



དག་སྔོན་གྱི་སངས་རྒྱས་མཆོད་བྱས་པ། །དེ་དག་འཇིག་རྟེན་མགོན་
གྱིས་སྤྱད་ལ་སློབ། །དཔེར་ན་སྐྱེས་བུ་ལོང་བ་མུན་ཁུང་ན། །ལམ་
ཡང་མི་ཤེས་བསྟན་པར་ག་ལ་ནུས། །དེ་ལྟར་ཉན་ཐོས་ཐམས་ཅད་
སངས་རྒྱས་ཀྱི། །ཡེ་ཤེས་མི་རྟོགས་སེམས་ཅན་གཞན་ཅི་སྨོས། །
སངས་རྒྱས་ཀྱིས་ནི་སངས་རྒྱས་ཡོན་ཏན་མཁྱེན། །ལྷ་ཀླུ་ལྷ་མིན་་་་་
གནོད་སྦྱིན་ཉན་ཐོས་མིན། །སངས་རྒྱས་ཡེ་ཤེས་རབ་ཏུ་བཤད་པ་
ནི། །རང་སངས་རྒྱས་ཀྱི་ལམ་ཡང་འདི་མ་ཡིན། །གལ་ཏེ་སེམས་
ཅན་ཐམས་ཅད་བདེ་བར་གཤེགས། །ཡེ་ཤེས་རྣམས་དག་དོན་དམ་
མཁས་གྱུར་ཏེ། །དེ་དག་བསྐལ་པའམ་འོན་ཏེ་ལྷག་པར་ནི། །
སངས་རྒྱས་གཅིག་གི་ཡོན་ཏན་རྗོད་བྱེད་ཀྱང༌། །དེ་དག་རབ་ཏུ་མྱ་
ངན་འདས་གྱུར་གྱི། །བསྐལ་བ་བྱེ་བ་མང་པོར་རབ་བརྗོད་ཀྱང་། །
སངས་རྒྱས་ཡེ་ཤེས་ཚད་རྙེད་མི་འགྱུར་ཏེ། །དེ་ལྟར་རྒྱལ་བའི་ཡེ་
ཤེས་ངོ་མཚར་ཏོ། །དེ་བས་མཁས་པ་རིག་པའི་རང་བཞིན་མི། །
གང་ཞིག་ང་ཡི་ཚིག་ལ་ཡིད་ཆེས་ཏེ། །རྒྱལ་བའི་ཡེ་ཤེས་ཕུང་ཕོ་
དབང་བྱས་ཏེ། །སངས་རྒྱས་ཉིད་ཀྱིས་མཁྱེན་ཅེས་ཚིག་ཏུ་བརྗོད། །
བརྒྱ་ལམ་ན་ནི་མི་ཡི་ལུས་རྙེད་པ། །བརྒྱ་ལམ་ན་ནི་སངས་རྒྱས་
འབྱུང་བར་འགྱུར། །དད་དང་ཤེས་རབ་ཡུན་རིང་རྙེད་པར་འགྱུར།།
དེ་བས་དོན་ཐོབ་བྱ་ཕྱིར་བརྩོན་འགྲུས་བསྐྱེད། །གང་ཞིག་ཆོས་
113



མཆོག་འདི་འདྲ་ཐོས་ནས་ནི། །བདེ་གཤེགས་དྲན་པ་དགའ་བ་ཐོབ་
པར་འགྱུར། །གང་ཞིག་སངས་རྒྱས་བྱང་ཆུབ་མོས་སྐྱེད་པ། །དེ་
དག་འདས་པའི་དུས་ན་ངེད་དང་བཤེས། །ཆོས་ཀྱི་རྣམ་གྲངས་འདི་
བཤད་པ་ན་སེམས་ཅན་བྱེ་བ་ཕྲག་བཅུ་གཉིས་ཆོས་རྣམས་ལ་ཆོས་་་
ཀྱི་མིག་རྡུལ་དང་བྲལ་ཞིང་དྲི་མ་མེད་པ་རྣམ་པར་དག་གོ། །བྱེ་བ་
ཕྲག་ཉི་ཤུ་རྩ་བཞིས་ནི་ཕྱིར་མི་འོང་པའི་འབྲས་བུ་ཐོབ་བོ། །དགེ་
སློང་བརྒྱད་བརྒྱ་ནི་ལེན་པ་མེད་པར་ཟག་པ་རྣམས་ལས་སེམས་རྣམ་
པར་གྲོལ་ལོ། །བྱང་ཆུབ་སེམས་དཔའ་བྱེ་བ་ཕྲག་ཉི་ཤུ་རྩ་ལྔ་ནི་མི་
སྐྱེ་བའི་ཆོས་ལ་བཟོད་པ་ཐོབ་བོ། །ལྷ་དང་མིའི་སྐྱེ་རྒུ་བྱེ་བ་ཁྲག་
ཁྲིག་བརྒྱ་སྟོང་བྱེ་བ་ཕྲག་བཞི་བཅུ་ནི་སྔོན་སེམས་མ་བསྐྱེད་པ་ལས་་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་་་
ནས༑ བཅོམ་ལྡན་འདས་དེ་བཞིན་གཤེགས་པ་འོད་དཔག་མེད་ལ་
བལྟ་བ་དང༌། ཕྱག་བྱ་བ་དང༌། བསྙེན་བཀུར་བྱ་བའི་ཕྱིར་བདེ་བ་
ཅན་དུ་སྐྱེ་བར་དགེ་བའི་རྩ་བ་རྣམས་ཡོངས་སུ་བསྔོ་བར་བྱེད་དོ། །
དེ་དག་ཐམས་ཅད་དེར་སྐྱེས་ནས་ཀྱང་མཐར་གྱིས་བྱང་ཆུབ་སེམས་་
དཔའི་སྤྱོད་པ་ཡོངས་སུ་རྫོགས་པར་བྱས་ཏེ། སངས་རྒྱས་ཀྱི་ཞིང་
གཞན་དག་ཏུ་དེ་བཞིན་གཤེགས་པ་འཇམ་པའི་དབྱངས་ཞེས་བྱ་་་་
བར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་་་
114



རྫོགས་པར་འཚང་རྒྱ་བར་འགྱུར་རོ། །དེ་བཞིན་གཤེགས་པ་མར་མེ་
མཛད་ལས་བཟོད་པ་ཐོབ་སྟེ། བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ལས་ཕྱིར་མི་ལྡོག་པ་བྱེ་བ་ཁྲག་ཁྲིག་ཕྲག་བརྒྱད་ཅུ་དེ་
བཞིན་གཤེགས་པ་འོད་དཔག་མེད་ཀྱིས་སྔོན་བྱང་ཆུབ་སེམས་་་་་་་
དཔའི་སྤྱད་པ་སྤྱོད་པ་ན་བླ་ན་མེད་པ་ཡང་དག་པར་རྫོགས་པའི་་་་
བྱང་ཆུབ་ཏུ་ཡོངས་སུ་སྨིན་པར་བྱས་པ་དེ་དག་ཀྱང་འཇིག་རྟེན་གྱི་་
ཁམས་བདེ་བ་ཅན་དུ་སྐྱེས་ཏེ། སྔོན་གྱི་སྨོན་ལམ་དང༌། སྤྱོད་པ་
ཡོངས་སུ་རྫོགས་པར་འགྱུར་རོ། དེའི་ཚེ་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་འདི་རྣམ་པ་དྲུག་ཏུ་གཡོས་ཏེ། ཆོ་འཕྲུལ་
རྣམ་པ་སྣ་ཚོགས་ཀྱང་ཀུན་ཏུ་སྣང་ངོ༌། །མེ་ཏོག་མནྡཱ་ར་བ་དག་་་་་
ཀྱང་ས་ལ་པུས་མོ་ནུབ་ཙམ་དུ་བཀྲམ་པར་གྱུར་ཏོ། །ལྷ་དང་མིའི་
སིལ་སྙན་རྣམས་ཀྱང་རབ་ཏུ་གྲག་པར་གྱུར་ཏོ། །འོག་མིན་གྱི་་་་་་
གནས་ཀྱི་བར་དུ་ཡང་རྗེས་སུ་ཡི་རང་ངོ་ཞེས་བྱ་བའི་སྒྲ་གྲག་པར་་་་
གྱུར་ཏོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། །
བྱང་ཆུབ་སེམས་དཔའ་སེམས་དཔའ་ཆེན་པོ་མི་ཕམ་པ་དང་། ཚེ་
དང་ལྡན་པ་ཀུན་དགའ་བོ་དང༌། ཐམས་ཅད་དང་ལྡན་པའི་འཁོར་
དེ་དང་། ལྷ་དང་། མི་དང༌། ལྷ་མ་ཡིན་དང་། དྲི་ཟར་བཅས་པའི་
འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་
115



མངོན་པར་བསྟོད་དོ། །འཕཊ་པ་དཀོན་མཆོག་བརྩེགས་པ་ཆེན་
པོའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་བ་ལས། དེ་བཞིན་་་་་
གཤེགས་པ་འོད་དཔག་ཏུ་མེད་པའི་སངས་རྒྱས་ཀྱི་ཞིང་གི་ཡོན་ཏན་
བཀོད་པ་ཞེས་བྱ་བ་སྟེ། ལེའུ་ལྔ་པ་རྫོགས་སོ།། །།རྒྱ་གར་གྱི་མཁན་པོ་ཛི་
ན་མི་ཏྲ་དང་། དཱ་ན་ཤཱི་ལ་དང་། ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ།
སྐད་གསར་ཆད་(བཅད)ཀྱིས་ཀྱང་བཅོས་ནས་གཏན་ལ་ཕབ་པའོ།། །། བདག་
འཕགས་པ་བདེ་བ་ཅན་གྱི་བཀོད་པ་ཞེས་བྱ་བ་གོ་
དང༌། ཐེག་པ་ཆེན་པོའི་མདོ་བཞུགས་སོ། ། ན་
༄༅། །རྒྱ་གར་སྐད་དུ། ཨཱཆ་སུ་ཁ་བ་ཏི་བྱུ་ཧ་ནཱ་མ་མ་ཧཱ་ཡཱ་ན་
སཱུ་ཏྲ། བོད་སྐད་དུ། འཕགས་པ་བདེ་བ་ཅན་གྱི་བཀོད་པ་ཞེས་བྱ་
བ་ཐེག་པ་ཆེན་པོའི་མདོ། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་
གཅིག་ན། བཅོམ་ལྡན་འདས་མཉན་ཡོད་ན། རྒྱལ་བུ་རྒྱལ་བྱེད་ཀྱི་
ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན། དགེ་སློང་སྟོང་
ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་གནས་བརྟན་་་་
ཉན་ཐོས་ཆེན་པོ་དགྲ་བཅོམ་པ་ཤ་སྟག་ལ་འདི་ལྟ་སྟེ། གནས་་་་་
བརྟན་ཤཱ་རིའི་བུ་དང་། མོད་གལ་གྱི་བུ་ཆེན་པོ་དང༌། འོད་སྲུང་
116



ཆེན་པོ་དང་། ཀཱཏྱཱའི་བུ་ཆེན་པོ་དང༌། ཀ་པིན་ཆེན་པོ་དང༌། །
གསུས་པོ་ཆེ་དང་། ནམ་གྲུ་དང་། ལམ་ཕྲན་བསྟན་དང་། དགའ་
བོ་དང་། ཀུན་དགའ་བོ་དང༌། སྒྲ་གཅན་ཟིན་དང༌། བ་ལང་
བདག་དང་། བྷ་ར་ངྷ་ཛ་དང༌། འཆར་བྱེད་ནག་པོ་དང་། བ་ཀུ་ལ་
དང་། མ་འགགས་པ་དང་། དེ་དག་དང༌། ཉན་ཐོས་ཆེན་པོ་
གཞན་དག་དང་། ། བྱང་ཆུབ་སེམས་དཔའ་སེམས་དཔའ་ཆེན་པོ་
མང་པོ་ལ་འདི་ལྟ་སྟེ། འཇམ་དཔལ་གཞོན་ནུར་གྱུར་པ་དང་བྱང་
ཆུབ་སེམས་དཔའ་སེམས་དཔའ་ཆེན་པོ་མི་ཕམ་པ་དང༌། བྱང་ཆུབ་
སེམས་དཔའ་སེམས་དཔའ་ཆེན་པོ་སྤོས་ཀྱི་གླང་པོ་དང་། བྱང་ཆུབ་
སེམས་དཔའ་སེམས་དཔའ་ཆེན་པོ་རྟག་ཏུ་བརྩོན་དང་། བྱང་ཆུབ་
སེམས་དཔའ་སེམས་དཔའ་ཆེན་པོ་བརྩོན་པ་མི་འདོར་བ་དང་། དེ་
དག་དང་བྱང་ཆུབ་སེམས་དཔའ་སེམས་དཔའ་ཆེན་པོ་གཞན་མང་་་
པོ་དག་དང་། ལྷའི་དབང་པོ་བརྒྱ་བྱིན་དང་། མི་མཇེད་ཀྱི་བདག་
པོ་ཚངས་པ་དང་། དེ་དག་དང་ལྷ་བྱེ་བ་ཁྲག་ཁྲིག་འབུམ་ཕྲག་མང་
པོ་གཞན་དག་དང་ཡང་ཐབས་གཅིག་ཏུ་བཞུགས་ཏེ། དེ་ནས་་་་་་
བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་སྩལ་པ།
ཤཱ་རིའི་བུ་སངས་རྒྱས་ཀྱི་ཞིང་འདི་ནས་ནུབ་ཕྱོགས་ལོགས་སུ་སངས་
རྒྱས་ཀྱི་ཞིང་བྱེ་བ་ཁྲག་ཁྲིག་ཕྲག་འབུམ་འདས་པ་ན་འཇིག་རྟེན་གྱི་
117



ཁམས་བདེ་བ་ཅན་ཞེས་བྱ་བ་ཡོད་དེ། དེ་ན་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚེ་དཔག་མེད་་
ཅེས་བྱ་བ་བཞུགས་ཏེ་འཚོ་ཞིང་གཞེས་ལ་ཆོས་ཀྱང་སྟོན་ཏོ། །ཤཱ་་་་
རིའི་བུ་འདི་ཇི་སྙམ་དུ་སེམས། འཇིག་རྟེན་གྱི་ཁམས་དེ་ཇི་ལྟ་བུའི་
བདེ་བ་ཅན་ཞེས་བྱ་ཞེ་ན། ཤཱ་རིའི་བུ་འཇིག་རྟེན་གྱི་ཁམས་བདེ་བ་
ཅན་དེ་ན་སེམས་ཅན་རྣམས་ཀྱི་ལུས་ལ་སྡུག་བསྔལ་མེད། སེམས་ལ་
སྡུག་བསྔལ་མེད་ཅིང་བདེ་བའི་་རྒྱུ་ཚད་མེད་པར་ཡོད་དེ། དེའི་ས་
ཕྱིར་འཇིག་རྟེན་གྱི་ཁམས་བདེ་བ་ཅན་ཞེས་བྱའོ། །ཤཱ་རིའི་བུ་་་་་་
གཞན་ཡང་འཇིག་རྟེན་གྱི་ཁམས་བདེ་བ་ཅན་ནི་ཁ་ཁྱེར་རིམ་པ་་་་་
བདུན་དང་། ཤིང་ཏ་ལའི་ཕྲེང་བ་རིམ་པ་བདུན་དང༌། དྲིལ་བུ་
གཡེར་ཀའི་དྲ་བ་རྣམས་ཀྱིས་ཀུན་ནས་ཡོངས་སུ་བསྐོར་བ། བཀྲ་བ་
བལྟ་ན་སྡུག་པའོ། །ཤཱ་རིའི་བུ་སངས་རྒྱས་ཀྱི་ཞིང་དེ་ནི་རིན་པོ་ཆེ་
སྣ་བཞི་ལ་འདི་ལྟ་སྟེ། གསེར་དང་། དངུལ་དང་། བཻཌཱུརྨ་དང་། །
ཤེལ་དང་། རྣམ་པ་དེ་ལྟ་བུའི་སངས་རྒྱས་ཀྱི་ཞིང་གི་ཡོན་ཏན་་་་་་
བཀོད་པ་དག་གིས་ལེགས་པར་བརྒྱན་པའོ། །ཤཱ་རི་བུ་གཞན་ཡང་
འཇིག་རྟེན་གྱི་ཁམས་བདེ་བ་ཅན་ན་རིན་པོ་ཆེ་སྣ་བདུན་གྱི་རྫིང་་་་
ཡན་ལག་བརྒྱད་དང་ལྡན་པའི་ཆུས་ཡོངས་སུ་གང་བ། རིན་པོ་ཆེའི་
པདྨས་ཁེབས་པ། བྱ་རོག་གིས་བཏུང་དུ་རུང་བར་ཁ་ད་ཆད་དུ་
118



གྱུར་པ་གསེར་གྱི་བྱེ་མ་བརྡལ་བ་དག་ཡོད་དེ། རྫིང་དེ་དག་གི་་་་་་
ཕྱོགས་བཞི་ཀུན་ན་ཐེམ་སྐས་བཀྲ་བ། བལྟ་ན་སྡུག་པ། གསེར་
དང་། དངུལ་དང་། བཻ་ཌཱུརྨ་དང་། ཤེལ་དང་། རིན་པོ་ཆེ་སྣ་བཞི་
ལས་བྱས་པ་བཞི་བཞི་ཡོད་དོ། །རྫིང་དེ་དག་གི་འགྲམ་ན་རིན་པོ་ཆེ་
སྣ་བདུན་ལ་འདི་ལྟ་སྟེ། གསེར་དང༌། དངུལ་དང༌། བཻཌཱུརྨ་དང་། །
ཤེལ་དང་། མུ་ཏིག་དམར་པོ་དང༌། རྡོའི་སྙིང་པོ་དང༌། སྤུག་གི་
ཤིང་བཀྲ་བ། བལྟ་ན་སྡུག་པ་དག་སྐྱེས་སོ། །རྫིང་དེ་དག་ཀུན་ནས་
པདྨ་སྐྱེས་པ་འདི་ལྟ་སྟེ། གསེར་དང༌། གསེར་གྱི་ཁ་དོག །གསེར་གྱི་
འོད་འབྱུང་བ། གསེར་ལྟ་བུར་སྟོན་པ། སྔོན་པོ་ཁ་དོག་སྔོན་པོ། །
འོད་སྔོན་པོ་འབྱུང་བ། སྔོན་པོ་ལྟ་བུར་སྟོན་པ། སེར་པོ་ཁ་དོག་
སེར་པོ། འོད་སེར་པོ་འབྱུང་བ། སེར་པོ་ལྟ་བུར་སྟོན་པ། དམར་པོ་
ཁ་དོག་དམར་པོ། འོད་དམར་པོ་འབྱུང་བ། དམར་པོ་ལྟ་བུར་སྟོན་
པ། དཀར་པོ། ཁ་དོག་དཀར་པོ། འོད་དཀར་པོ་འབྱུང་བ། །
དཀར་པོ་ལྟ་བུར་སྟོན་པ། བཀྲ་བ། ཁ་དོག་བཀྲ་བ། འོད་བཀྲ་བ་
འབྱུང་བ། བཀྲ་བ་ལྟ་བུར་སྟོན་པ། ཤིང་རྟའི་འཕང་ལོ་ཙམ་དག་
སྐྱེས་སོ། །ཤཱ་རིའི་བུ་སངས་རྒྱས་ཀྱི་ཞིང་དེ་ན་སངས་རྒྱས་ཀྱི་ཞིང་གི་
ཡོན་ཏན་བཀོད་པ་རྣམ་པ་དེ་ལྟ་བུ་དག་གིས་ལེགས་པར་བརྒྱན་་་་་
པའོ༑ །ཤཱ་རིའི་བུ་གཞན་ཡང་འཇིག་རྟེན་གྱི་ཁམས་བདེ་བ་ཅན་ན་
119



ལྷའི་སིལ་སྙན་གྱི་སྒྲ་རྟག་ཏུ་འབྱུང་ངོ༌། །ས་ཆེན་པོ་ནི་གསེར་གྱི་ཁ་
དོག་ལྟ་བུ་སྟེ་ཉམས་དགའ་བའོ། །ཤཱ་རིའི་བུ་སངས་རྒྱས་ཀྱི་ཞིང་དེ་
ནི་སངས་རྒྱས་ཀྱི་ཞིང་གི་ཡོན་ཏན་བཀོད་པ་རྣམ་པ་དེ་ལྟ་བུ་དག་་་་
གིས་ལེགས་པར་བརྒྱན་པའོ། །ཤཱ་རིའི་བུ་གཞན་ཡང་སངས་རྒྱས་ཀྱི་
ཞིང་དེ་ན་ཉིན་ལན་གསུམ། མཚན་ལན་གསུམ་དུ་ལྷའི་མེ་ཏོག་མནྡཱ་
ར་བའི་ལྷའི་མེ་ཏོག་གི་ཆར་འབབ་བོ། །དེར་སེམས་ཅན་གང་དག་
སྐྱེས་བ་དེ་དག་ཀྱང་སྔ་དྲོ་གཅིག་བཞིན་དུ་སངས་རྒྱས་ཀྱི་ཞིང་་་་་་་
གཞན་དང་གཞན་དུ་དོང་སྟེ་སངས་རྒྱས་བྱེ་བ་ཕྲག་འབུམ་ལ་ཕྱག་་་
འཚལ་ཞིང་། དེ་བཞིན་གཤེགས་པ་རེ་རེ་ལ་ཡང་མེ་ཏོག་སྐོན་བུ་བྱེ་
བ་ཕྲག་འབུམ་མངོན་པར་འཐོར་ཏེ། གཏོར་ནས་ཉིན་མོ་གནས་
པའི་ཕྱིར་སླར་འཇིག་རྟེན་གྱི་ཁམས་དེ་ཉིད་དུ་འདོང་ངོ༌། །ཤཱ་རིའི་
བུ་སངས་རྒྱས་ཀྱི་ཞིང་དེ་ནི་སངས་རྒྱས་ཀྱི་ཞིང་གི་ཡོན་ཏན་བཀོད་་
པ་རྣམ་པ་དེ་ལྟ་བུ་དག་གིས་ལེགས་པར་བརྒྱན་པའོ། །ཤཱ་རིའི་བུ་
གཞན་ཡང་འཇིག་རྟེན་གྱི་ཁམས་བདེ་བ་ཅན་ན་ངང་བ་དང་།
ཁྲུང་ཁྲུང་དང་། རྨ་བྱ་དག་ཡོད་པ་དེ་དག་ཀྱང་ཉིན་ལན་གསུམ། །
མཚན་ལན་གསུམ་འདུས་ནས་ཡང་དག་པར་འགྲོ་བར་བྱེད་དེ། །
རང་རང་གི་སྐད་དག་གིས་སྨྲའོ། །དེ་དག་སྨྲ་བ་ན་དབང་པོ་དང་
སྟོབས་དང༌། བྱང་ཆུབ་ཀྱི་ཡན་ལག་གི་སྒྲ་དག་འབྱུང་ངོ་། །སེམས་
120



ཅན་གང་དག་དེར་སྐྱེས་པ་དེ་དག་གིས་སྒྲ་དེ་ཐོས་ནས་སངས་རྒྱས་་་
ཡིད་ལ་བྱེད་པ་སྐྱེ། ཆོས་ཡིད་ལ་བྱེད་པ་སྐྱེ། དགེ་འདུན་ཡིད་པ་
བྱེད་པར་སྐྱེའོ། །ཤཱ་རིའི་བུ་འདི་ཇི་སྙམ་དུ་སེམས། སེམས་ཅན་དེ་
དག་དུད་འགྲོའི་སྐྱེ་གནས་སུ་གྱུར་པ་ཡིན་སྙམ་དུ་སེམས་པ་ལྟ་ན་དེ་
ལྟར་མི་བལྟའོ། དེ་ཅིའི་ཕྱིར་ཞེ་ན། ཤཱ་རིའི་བུ་སངས་རྒྱས་ཀྱི་ཞིང་
དེ་ན་སེམས་ཅན་དམྱལ་བ་དང་། དུང་འགྲོའི་སྐྱེ་གནས་དང༌། །
གཤིན་རྗེའི་འཇིག་རྟེན་དུ་སྐྱེ་བའི་མིང་ཡང་མེད་དོ། །བྱའི་ཚོགས་
དེ་དག་ནི་དེ་བཞིན་གཤེགས་པ་ཚེ་དཔག་མེད་དེ་ཉིད་ཀྱིས་ཆོས་ཀྱི་་
སྒྲ་དབྱུང་བའི་ཕྱིར་སྤྲུལ་པ་དག་གོ། །ཤཱ་རིའི་བུ་སངས་རྒྱས་ཀྱི་ཞིང་
དེ་ནི་སངས་རྒྱས་ཀྱི་ཞིང་གི་ཡོན་ཏན་བཀོད་པ་རྣམ་པ་དེ་ལྟ་བུ་་་་་
དག་གིས་ལེགས་པར་བརྒྱན་པའོ། །ཤཱ་རིའི་བུ་གཞན་ཡང་སངས་
རྒྱས་ཀྱི་ཞིང་དེའི་ཏ་ལའི་ཕྲེང་བ་དེ་དག་དང་། དྲིལ་བུ་གཡེར་ཀའི་
དྲ་བ་དེ་དག་ལ་རླུང་གིས་ཕོག་ཅིང་རླུང་གིས་བསྐྱོད་ན་སྒྲ་སྙན་པ་་་
ཡིད་དུ་འོང་བ། ཉམས་དགའ་བ་འབྱུང་སྟེ། འདི་ལྟ་སྟེ་དཔེར་ན། །
རོལ་མོ་མཁན་གྱིས་ཡན་ལག་བྱེ་བ་འབུམ་དང་ལྡན་པའི་ལྷའི་སིལ་་་
སྙན་བླངས་པ་བཞིན་ནོ། །དེར་མི་དེ་དག་གིས་སྒྲ་དེ་ཐོས་ནས་་་་་་
སངས་རྒྱས་རྗེས་སུ་དྲན་པ་དང༌། ཆོས་རྗེས་སུ་དྲན་པ་དང་། དགེ་
འདུན་རྗེས་སུ་དྲན་པ་ལུས་ལ་གནས་སོ། །ཤཱ་རིའི་བུ་སངས་རྒྱས་ཀྱི་
121



ཞིང་དེ་ནི་སངས་རྒྱས་ཀྱི་ཞིང་གི་ཡོན་ཏན་བཀོད་པའི་རྒྱན་རྣམ་པ་་་
དེ་ལྟ་བུ་དག་གིས་ལེགས་པར་བརྒྱན་པའོ། །ཤཱ་རིའི་བུ་འདི་ཇི་སྙམ་
དུ་སེམས། ཅིའི་ཕྱིར་དེ་བཞིན་གཤེགས་པ་ཚེ་དཔག་ཏུ་མེད་ཅེས་བྱ་
ཞེ་ན། ཤཱ་རིའི་བུ་དེ་བཞིན་གཤེགས་པ་ཚེ་དཔག་མེད་དེའི་ཚེའི་
ཚད་དཔག་ཏུ་མེད་དེ། དེའི་ཕྱིར་དེ་བཞིན་གཤེགས་པ་ཚེ་དཔག་
མེད་ཅེས་བྱའོ། །ཤཱ་རིའི་བུ་གཞན་ཡང་ཅིའི་ཕྱིར་དེ་བཞིན་གཤེགས་
པ་དེ་འོད་དཔག་མེད་ཅེས་བྱ་ཞེ་ན། ཤཱ་རིའི་བུ་དེ་བཞིན་གཤེགས་
པ་འོད་དཔག་མེད་དེའི་འོད་སངས་རྒྱས་ཀྱི་ཞིང་ཐམས་ཅད་དུ་་་་་་
ཐོགས་པ་མེད་དེ། དེའི་ཕྱིར་དེ་བཞིན་གཤེགས་པ་འོད་དཔག་མེད་
ཅེས་བྱའོ། །བཅོམ་ལྡན་འདས་དེ་བཞིན་གཤེགས་པ་འོད་དཔག་
མེད་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་་་
པར་རྫོགས་པར་སངས་རྒྱས་ནས་བསྐལ་པ་བཅུ་ལོན་ནོ། །ཤཱ་རིའི་
བུ་གཞན་ཡང་བཅོམ་ལྡན་འདས་དེའི་ཉན་ཐོས་ཀྱི་དགེ་འདུན་དག་་
པ་དགྲ་བཅོམ་པ་ཤ་སྟག་ཚད་མེད་དེ། དེ་དག་གི་ཚད་བརྗོད་པར་
སླ་བ་མ་ཡིན་ནོ། །ཤཱ་རིའི་བུ་གཞན་ཡང་སངས་རྒྱས་ཀྱི་ཞིང་དེར་
སྐྱེས་པའི་སེམས་ཅན་དག་ནི་ཕྱིར་མི་ལྡོག་པ། སྐྱེ་བ་གཅིག་གིས་
ཐོགས་པའི་བྱང་ཆུབ་སེམས་དཔའ་དག་པ་ཤ་སྟག་གོ། །ཤཱ་རིའི་བུ་
བྱང་ཆུབ་སེམས་དཔའ་དེ་དག་གི་ཚད་ནི་བརྗོད་པར་སླ་བ་མ་ཡིན་་
122



ཏེ། གཞན་དུ་ན་ཚད་མེད་གྲངས་མེད་ཅེས་བྱ་བའི་གྲངས་སུ་་་་་་་
འགྲོའོ། །ཤཱ་རིའི་བུ་སངས་རྒྱས་ཀྱི་ཞིང་དེ་ནི་སངས་རྒྱས་ཀྱི་ཞིང་གི་
ཡོན་ཏན་བཀོད་པ་རྣམ་པ་དེ་ལྟ་བུ་དག་གིས་ལེགས་པར་བརྒྱན་་་་་་
པའོ། །ཤཱ་རིའི་བུ་དེ་ལྟ་བས་ན་རིགས་ཀྱི་བུའམ་རིགས་ཀྱི་བུ་མོས་
སངས་རྒྱས་ཀྱི་ཞིང་དེར་སྐྱེ་བར་བྱ་བའི་ཕྱིར་དགེ་བའི་རྩ་བ་རྣམས་་་
གུས་པར་ཡོངས་སུ་བསྔོ་བར་བྱའོ། །དེ་ཅིའི་ཕྱིར་ཞེ་ན། འདི་ལྟར་
སྐྱེས་བུ་དམ་པ་དེ་ལྟ་བུ་དག་དང་ཕྲད་པར་འགྱུར་པའི་ཕྱིར་རོ། །ཤཱ་
རིའི་བུ་དགེ་བའི་རྩ་བ་ངན་ངོན་ཙམ་གྱིས་ནི་བཅོམ་ལྡན་འདས་དེ་་
བཞིན་གཤེགས་པ་ཚེ་དཔག་མེད་དེའི་ཞིང་དུ་སྐྱེ་བར་མི་འགྱུར་རོ། །
ཤཱ་རིའི་བུ་རིགས་ཀྱི་བུའམ་རིགས་ཀྱི་བུ་མོ་གང་གིས་བཅོམ་ལྡན་་་་་
འདས་དེ་བཞིན་གཤེགས་པ་ཚེ་དཔག་མེད་དེའི་མཚན་ཐོས་ལ་ཐོས་་
ནས་ཀྱང་ཡིད་ལ་བྱེད་ཅིང་ནུབ་གཅིག་གམ། ནུབ་གཉིས་སམ། །
ནུབ་གསུམ་མམ། ནུབ་བཞི་འམ། ནུབ་ལྔའམ། ནུབ་དྲུག་གམ། །
ནུབ་བདུན་དུ་གཡེང་བ་མེད་པའི་སེམས་ཀྱིས་ཡིད་ལ་བྱེད་ན། །
རིགས་ཀྱི་བུ་འམ། རིགས་ཀྱི་བུ་མོ་དེ་འཆི་བའི་དུས་ཀྱི་ཚེ་བྱིན་ཅི་
ལོག་མེད་པའི་སེམས་ཀྱིས་འཆི་བའི་དུས་བྱས་ནས་འཆི་བའི་དུས་་་
བྱས་པ་དེ་དེ་བཞིན་གཤེགས་པ་འོད་དཔག་མེད་ཉན་ཐོས་ཀྱི་དགེ་་་
འདུན་གྱིས་ཡོངས་སུ་བསྐོར་ཅིང་བྱང་ཆུབ་སེམས་དཔའི་ཚོགས་་་་
123



ཀྱིས་མདུན་གྱིས་བལྟས་པའི་མདུན་ན་བཞུགས་པ་བཅོམ་ལྡན་་་་་་་
འདས་དེ་བཞིན་གཤེགས་པ་འོད་དཔག་མེད་དེའི་སངས་རྒྱས་ཀྱི་་་་
ཞིང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །ཤཱ་་་་
རིའི་བུ་དེ་ལྟ་བས་ན་དོན་གྱི་དབང་དེ་མཐོང་ནས་རིགས་ཀྱི་བུའམ།
རིགས་ཀྱི་བུ་མོས་སངས་རྒྱས་ཀྱི་ཞིང་དེར་གུས་པར་སྨོན་ལམ་གདབ་
པར་བྱའོ་ཞེས་དེ་སྐད་བརྗོད་དོ། །ཤཱ་རིའི་བུ་ཇི་ལྟར་དེ་བཞིན་་་་་
གཤེགས་པ་ངས་ད་ལྟར་ཡོངས་སུ་བརྗོད་པ་དེ་བཞིན་དུ་ཤཱ་རིའི་བུ་་
ཤར་ཕྱོགས་ན་བཅོམ་ལྡན་འདས་དེ་བཞིན་གཤེགས་པ་མི་འཁྲུགས་་་
པ་ཞེས་བྱ་བ་དང་། དེ་བཞིན་གཤེགས་པ་གྲགས་པ་ཞེས་བྱ་བ་་་་་་
དང་། དེ་བཞིན་གཤེགས་པ་ལྷུན་པོའི་རྒྱལ་མཚན་ཞེས་བྱ་བ་དང་།
དེ་བཞིན་གཤེགས་པ་ལྷུན་པོ་ཆེན་པོ་སྣང་བ་ཞེས་བྱ་བ་དང༌། དེ་
བཞིན་གཤེགས་པ་འཇམ་སྒྲ་ཞེས་བྱ་བ་དང་། དེ་བཞིན་གཤེགས་པ་
འཇམ་དབྱངས་ཞེས་བྱ་བ་དང༌། དེ་དག་ལ་སོགས་པ་ཤར་ཕྱོགས་
ཀྱི་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་དག་རང་
རང་གི་སངས་རྒྱས་ཀྱི་ཞིང་རྣམས་ལྗགས་ཀྱི་དབང་པོས་ཁེབས་པར་
མཛད་དེ། ཁྱེད་ཅག་ཡོན་ཏན་བསམ་གྱིས་མི་ཁྱབ་པ་ཡོངས་སུ་
བརྗོད་པ་སངས་རྒྱས་ཐམས་ཅད་ཀྱིས་ཡོངས་སུ་བཟུང་པའི་ཆོས་ཀྱི་
རྣམ་གྲངས་འདི་ལ་ཡིད་ཆེས་པར་གྱིས་ཤིག་ཅེས་གསུང་བ་མཛད་་་་
124



དོ། །དེ་བཞིན་དུ་ལྷོ་ཕྱོགས་ན་དེ་བཞིན་གཤེགས་པ་ཉི་ཟླའི་སྒྲོན་མ་
ཞེས་བྱ་བ་དང་། དེ་བཞིན་གཤེགས་པ་གྲགས་པ་ཞེས་བྱ་བ་དང་། །
དེ་བཞིན་གཤེགས་པ་གྲགས་པའི་འོད་ཅེས་བྱ་བ་དང༌། དེ་བཞིན་་་
གཤེགས་པ་འོད་འཕྲོ་ཕུང་པོ་ཞེས་བྱ་བ་དང་། དེ་བཞིན་གཤེགས་
པ་ལྷུན་པོའི་སྒྲོན་མ་ཞེས་བྱ་བ་དང་། དེ་བཞིན་གཤེགས་པ་བརྩོན་
འགྲུས་མཐའ་ཡས་ཞེས་བྱ་བ་དང་། དེ་དག་ལ་སོགས་པ་ལྷོ་ཕྱོགས་
ཀྱི་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་དག་རང་
རང་གི་སངས་རྒྱས་ཀྱི་ཞིང་རྣམས་ལྗགས་ཀྱི་དབང་པོས་ཁེབས་པར་་
མཛད་དེ། ཁྱེད་ཅག་ཡོན་ཏན་བསམ་གྱིས་མི་ཁྱབ་པ་ཡོངས་སུ་་་་་་
བརྗོད་པ་སངས་རྒྱས་ཐམས་ཅད་ཀྱིས་ཡོངས་སུ་བཟུང་བའི་ཆོས་ཀྱི་་
རྣམ་གྲངས་འདི་ལ་ཡིད་ཆེས་པར་གྱིས་ཤིག་ཅེས་གསུང་བ་མཛད་་་
དོ༑ །དེ་བཞིན་དུ་ནུབ་ཕྱོགས་ན་དེ་བཞིན་གཤེགས་པ་ཚེ་དཔག་
མེད་ཅེས་བྱ་བ་དང་། །དེ་བཞིན་གཤེགས་པ་ཕུང་པོ་དཔག་མེད་
ཅེས་བྱ་བ་དང༌། དེ་བཞིན་གཤེགས་པ་རྒྱལ་མཚན་དཔག་མེད་ཅེས་
བྱ་བ་དང༌། དེ་བཞིན་གཤེགས་པ་འོད་ཆེན་ཞེས་བྱ་བ་དང༌། དེ་
བཞིན་གཤེགས་པ་འོད་ཟེར་སྣང་བ་ཞེས་བྱ་བ་དང་། དེ་བཞིན་
གཤེགས་པ་རིན་པོ་ཆེའི་ཏོག་ཅེས་བྱ་བ་དང༌། དེ་བཞིན་གཤིགས་
པ་འོད་ཟེར་དག་པ་ཞེས་བྱ་བ་དང་། དེ་དག་ལ་སོགས་པ་ནུབ་
125



ཕྱོགས་ཀྱི་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་་་་
དག་རང་རང་གི་སངས་རྒྱས་ཀྱི་ཞིང་རྣམས་ལྗགས་ཀྱི་དབང་པོས་་་
ཁེབས་པར་མཛད་དེ། ཁྱེད་ཅག་ཡོན་ཏན་བསམ་གྱིས་མི་ཁྱབ་པ་
ཡོངས་སུ་བརྗོད་པ་སངས་རྒྱས་ཐམས་ཅད་ཀྱིས་ཡོངས་སུ་བཟུང་་་་
བའི་ཆོས་ཀྱི་རྣམ་གྲངས་འདི་ལ་ཡིད་ཆེས་པར་གྱིས་ཤིག་ཅེས་གསུང་
བ་མཛད་དོ། །དེ་བཞིན་དུ་བྱང་ཕྱོགས་ན་དེ་བཞིན་གཤེགས་པ་
འོད་འཕྲོའི་ཕུང་པོ་ཆེན་པོ་ཞེས་བྱ་བ་དང༌། དེ་བཞིན་གཤེགས་པ་་
ཐམས་ཅད་སྒྲོལ་པའི་དབྱངས་ཞེས་བྱ་བ་དང་། དེ་བཞིན་གཤེགས་
པ་རབ་ཏུ་ཐུལ་དཀའ་ཞེས་བྱ་བ་དང་། དེ་བཞིན་གཤེགས་པ་ཉི་མ་
འབྱུང་ཞེས་བྱ་བ་དང་། དེ་བཞིན་གཤེགས་པ་དྲ་བ་ཅན་གྱི་འོད་
ཅེས་བྱ་བ་དང་། དེ་བཞིན་གཤེགས་པ་འོད་ཀྱི་འབྱུང་གནས་ཞེས་
བྱ་བ་དང་། དེ་དག་ལ་སོགས་པ་བྱང་ཕྱོགས་ཀྱི་སངས་རྒྱས་བཅོམ་
ལྡན་འདས་གངྒཱའི་ཀླུང་གི་བྱེ་མ་སྙེད་དག་རང་རང་གི་སངས་རྒྱས་་་
ཀྱི་ཞིང་རྣམས་ལྗགས་ཀྱི་དབང་པོས་ཁེབས་པར་མཛད་དེ། ཁྱེད་
ཅག་ཡོན་ཏན་བསམ་གྱིས་མི་ཁྱབ་པ་ཡོངས་སུ་བརྗོད་པ་སངས་རྒྱས་
ཐམས་ཅད་ཀྱིས་ཡོངས་སུ་བཟུང་པའི་ཆོས་ཀྱི་རྣམ་གྲངས་འདི་ལ་་་་
ཡིད་ཆེས་པར་གྱིས་ཤིག་ཅེས་གསུང་བ་མཛད་དོ། །དེ་བཞིན་དུ་་་་་
འོག་གི་ཕྱོགས་ན་དེ་བཞིན་གཤེགས་པ་སེང་གེ་ཞེས་བྱ་བ་དང་། དེ་
126



བཞིན་གཤེགས་པ་གྲགས་པ་ཞེས་བྱ་བ་དང་། དེ་བཞིན་གཤེགས་པ་
གྲགས་འོད་ཅེས་བྱ་བ་དང༌། དེ་བཞིན་གཤེགས་པ་ཆོས་ཞེས་བྱ་བ་
དང་། དེ་བཞིན་གཤེགས་པ་ཆོས་འཛིན་ཅེས་བྱ་བ་དང༌། །དེ་
བཞིན་གཤེགས་པ་ཆོས་ཀྱི་རྒྱལ་མཚན་ཞེས་བྱ་བ་དང་། དེ་དག་ལ་
སོགས་པ་འོག་གི་ཕྱོགས་ཀྱི་སངས་རྒྱས་བཅོམ་ལྡན་འདས་གངྒཱའི་་་་
ཀླུང་གི་བྱེ་མ་སྙེད་དག་རང་རང་གི་སངས་རྒྱས་ཀྱི་ཞིང་རྣམས་་་་་་་་
ལྗགས་ཀྱི་དབང་པོས་ཁེབས་པར་མཛད་དེ། ཁྱེད་ཅག་ཡོན་ཏན་་་་
བསམ་གྱིས་མི་ཁྱབ་པ་ཡོངས་སུ་བརྗོད་པ་སངས་རྒྱས་ཐམས་ཅད་
ཀྱིས་ཡོངས་སུ་བཟུང་བའི་ཆོས་ཀྱི་རྣམ་གྲངས་འདི་ལ་ཡིད་ཆེས་པར་
གྱིས་ཤིག་གསུང་བ་མཛད་དོ། །དེ་བཞིན་དུ་སྟེང་གི་ཕྱོགས་ན་དེ་་་་
བཞིན་གཤེགས་པ་ཚངས་པའི་དབྱངས་ཞེས་བྱ་བ་དང་། དེ་བཞིན་
གཤེགས་པ་སྐར་མའི་རྒྱལ་པོ་ཞེས་བྱ་བ་དང་། དེ་བཞིན་གཤེགས་
པ་སྤོས་མཆོག་ཅེས་བྱ་བ་དང་། དེ་བཞིན་གཤེགས་པ་སྤོས་འོད་
ཅེས་བྱ་བ་དང་། དེ་བཞིན་གཤེགས་པ་སྤོས་ཀྱི་ཕུང་པོ་ཞེས་བྱ་བ་
དང་། དེ་བཞིན་གཤེགས་པ་རིན་ཆེན་མེ་ཏོག་ཤིན་ཏུ་རྒྱས་པའི་
རིགས་ཞེས་བྱ་བ་དང༌། དེ་བཞིན་གཤེགས་པ་སཱ་ལའི་དབང་པོའི་
རྒྱལ་པོ་ཞེས་བྱ་བ་དང་། དེ་བཞིན་གཤེགས་པ་རིན་ཆེན་ཨུཏྤ་ལའི་
དཔལ་ཞེས་བྱ་བ་དང་། དེ་བཞིན་གཤེགས་པ་མཐོང་བ་དོན་ཡོད་
127



ཅེས་བྱ་བ་དང༌། དེ་བཞིན་གཤེགས་པ་རི་རབ་ལྟ་བུ་ཞེས་བྱ་བ་
དང་། དེ་དག་ལ་སོགས་པ་སྟེང་གི་ཕྱོགས་ཀྱི་སངས་རྒྱས་བཅོམ་
ལྡན་འདས་གངྒཱའི་ཀླུང་གི་བྱེ་མ་སྙེད་དག་རང་རང་གི་སངས་རྒྱས་་་
ཀྱི་ཞིང་རྣམས་ལྗགས་ཀྱི་དབང་པོས་ཁེབས་པར་མཛད་དེ། ཁྱེད་
ཅག་ཡོན་ཏན་བསམ་གྱིས་མི་ཁྱབ་པ་ཡོངས་སུ་བརྗོད་པ་སངས་རྒྱས་
ཐམས་ཅད་ཀྱིས་ཡོངས་སུ་བཟུང་བའི་ཆོས་ཀྱི་རྣམ་གྲངས་འདི་ལ་་་་
ཡིད་ཆེས་པར་གྱིས་ཤིག་ཅེས་གསུང་བ་མཛད་དོ། །ཤཱ་རིའི་བུ་འདི་་
ཇི་སྙམ་དུ་སེམས། ཅིའི་ཕྱིར་ཆོས་ཀྱི་རྣམ་གྲངས་འདི་སངས་རྒྱས་
ཐམས་ཅད་ཀྱིས་ཡོངས་སུ་བཟུང་བ་ཞེས་བྱ་ཞེ་ན། ཤཱ་རིའི་བུ་་་་་་་
རིགས་ཀྱི་བུའམ་རིགས་ཀྱི་བུ་མོ་གང་དག་ཆོས་ཀྱི་རྣམ་གྲངས་འདི་་
དང་། སངས་རྒྱས་བཅོམ་ལྡན་འདས་དེ་དག་གི་མཚན་ཐོས་པར་
གྱུར་པ་དང༌། ཐོས་པ་དང་ཐོས་པར་འགྱུར་བ་དེ་དག་ཐམས་ཅད་
སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བཟུང་བར་་་་་
འགྱུར་རོ། །ཤཱ་རིའི་བུ་སེམས་ཅན་གང་དག་བཅོམ་ལྡན་འདས་དེ་
བཞིན་གཤེགས་པ་འོད་དཔག་མེད་དེའི་སངས་རྒྱས་ཀྱི་ཞིང་འཇིག་་་
རྟེན་གྱི་ཁམས་བདེ་བ་ཅན་དུ་སེམས་ཀྱིས་སྨོན་པར་བྱེད་པའམ། ་
བྱས་པའམ། བྱེད་པའམ། བྱེད་པར་འགྱུར་བ་དེ་དག་ཐམས་ཅད་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་་
128



གོ༑ །ཕྱིར་མ་ལོག་གོ་ཕྱིར་མི་ལྡོག་པར་འགྱུར་རོ། །ཤཱ་རིའི་བུ་ཇི་
ལྟར་ད་ལྟར་ང་སངས་རྒྱས་བཅོམ་ལྡན་འདས་དེ་དག་གི་ཡོན་ཏན་་་
བསམ་གྱིས་མི་ཁྱབ་པ་ཡོངས་སུ་བརྗོད་པ་དེ་བཞིན་དུ། ཤཱ་རིའི་བུ་
སངས་རྒྱས་བཅོམ་ལྡན་འདས་དེ་དག་ཀྱང་ངའི་ཡོན་ཏན་བསམ་་་་
གྱིས་མི་ཁྱབ་པ་ཡོངས་སུ་བརྗོད་དོ། །ཤཱ་རིའི་བུས་གསོལ་པ། །
བཅོམ་ལྡན་འདས་ཤཱཀྱ་ཐུབ་པ་ཤཱཀྱའི་རྒྱལ་པོས་བསྐལ་པའི་སྙིགས་་་
མ་དང་། ཉོན་མོངས་པའི་སྙིགས་མ་དང་། སེམས་ཅན་གྱི་སྙིཊ་མ་
དང་། ལྟ་བའི་སྙིགས་མ་དང༌། ཚེའི་སྙིགས་མའི་ཚེ་འཇིག་རྟེན་གྱི་
ཁམས་མི་མཇེད་དུ་བླ་ན་མེད་པ་ཡང་དག་པར་རྫོགས་པའི་བྱང་་་་
ཆུབ་མངོན་པར་རྫོགས་པར་སངས་རྒྱས་ཏེ། འཇིག་རྟེན་ཐམས་
ཅད་དང་མི་མཐུན་པའི་ཆོས་བསྟན་པ་ནི་ངོ་མཚར་ལགས་སོ། །
བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་སྙིགས་མ་ལྔའི་ཚེ་
འཇིག་རྟེན་དུ་ངས་གང་འཇིག་རྟེན་གྱི་ཁམས་མི་མཇེད་དུ་བླ་ན་་་་་
མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་་
སངས་རྒྱས་ཏེ། འཇིག་རྟེན་ཐམས་ཅད་དང་མི་མཐུན་པའི་ཆོས་
བསྟན་པ་དེ་ནི་མཆོག་ཏུ་དཀའ་བ་བྱེད་པའོ། །བཅོམ་ལྡན་འདས་
ཀྱིས་དེ་སྐད་ཅེས་བཀའ་སྩལ་ནས་ཚེ་དང་ལྡན་པ་ཤཱ་རིའི་བུ་དང༌། །
ཉན་ཐོས་ཆེན་པོ་དེ་དག་དང༌། བྱང་ཆུབ་སེམས་དཔའ་དེ་དག་
༢
129



དང་། ལྷ་དང་མི་དང་ལྷ་མ་ཡིན་དང་། དྲི་ཟར་བཅས་པའི་འཇིག་
རྟེན་ཡི་རངས་ཏེ་བཅོམ་ལྡན་འདས་ཀྱིས་གསུངས་པ་ལ་མངོན་པར་་
བསྟོད་དོ། །འཕགས་པ་བདེ་བ་ཅན་གྱི་བཀོད་པ་ཞེས་བྱ་བ་ཐེག་པ་
ཆེན་པོའི་མདོ་རྫོགས་སོ།། །།རྒྱ་གར་གྱི་མཁན་པོ་དཱ་ན་ཤཱི་ལ་དང་། ཞུ་ཆེན་གྱི་ལོ་
ཙཱ་བ་བན་དེ་ཡེ་ཤེས་སྡེ་ལ་སོགས་པས་བསྒྱུར་ཅིང་གཏན་ལ་ཕབ་པའོ།། །།
སྣང་བ་མཐའ་ཡས་ཀྱི་གཟུངས་སྔགས། །
༄༅། །རྒྱ་གར་སྐད་དུ། བྷ་ག་བཱན་ཨ་མི་ཏཱ་བྷ་དྷཱ་ར་ཎཱི་མནྡཱ། །
བོད་སྐད་དུ། བཅོམ་ལྡན་འདས་སྣང་བ་མཐའ་ཡས་ཀྱི་གཟུངས་
སྔགས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་སྣང་བ་མཐའ་ཡས་ལ་ཕྱག་་་་
འཚལ་ལོ། །ཏདྱ་ཐཱ། ཨ་མི་ཏེ། ཨ་མི་ཏོདྦྷ་བེ། ཨ་མི་ཏ་སཾ་བྷ་བེ། །
ཨ་མི་ཏ་བིཀཱནྟི་ཀ་རེ། ཨ་མི་ཏ་ག་ག་ན་ཀཱིརྟི་ཀ་རེ་སརྦ་ཀླཤཀྵ་ཡཾ་ཀ་
རི་སྭཱ་ཧཱ། གཟུངས་འདིའི་ཡོན་ཏན་ནི་བསྐལ་བ་བརྒྱ་སྟོང་དུ་་་་་་
བསགས་པའི་ལས་ཀྱི་སྒྲིབ་པ་ཡང་འདི་ལན་གསུམ་བཟླས་བརྗོད་་་
བྱས་ན་སྒྲིབ་པ་དེ་རྣམས་ཟད་པར་འགྱུར་རོ། །ལན་ཉི་ཤུ་རྩ་གཅིག་
བཟླས་ན་རྩ་བ་བཞིའི་ལྟུང་བ་ཡང་ཡོངས་སུ་བྱང་བར་འགྱུར་ཏེ། དེ་
སངས་རྒྱས་སྟོང་ལ་དགེ་བའི་རྩ་བ་བསྐྲུན་པར་འགྱུར་རོ། །བཅོམ་
130



ལྡན་འདས་སྣང་བ་མཐའ་ཡས་རྗེས་སུ་དྲན་པར་བྱའོ། །སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ན་མོ་
རཏྣ་ཏྲ་ཡཱ་ཡ། མ་ཧཱི་དུ་ཧི་ཀེ་སྭཱ་ཧཱ། ལུས་ལ་ནད་བྱུང་བའམ། ནད་
ཁོང་སྐམས་སུ་གྱུར་ཀྱང་རུང་སྟེ། ལན་ཉི་ཤུ་རྩ་གཅིག་བསྔགས་ཏེ།།
བསིལ་ཡབ་ཀྱིས་དེ་ལ་གཡབས་ན་ནད་མེད་པར་འགྱུར་རོ། །
གཟུངས་སྔགས་དེ་གསུངས་མ་ཐག་ཏུ་འཁོར་ཐམས་ཅད་ཡི་རངས་་་
ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །
བཅོམ་ལྡན་འདས་སྣང་བ་མཐའ་ཡས་ཀྱི་གཟུངས་རྫོགས་སོ། །
བདེ་ལྡན་སྙིང་པོ་བཞུགས། །
༄༅། །སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །
དགེ་འདུན་ལ་ཕྱག་འཚལ་ལོ། །འཕགས་པ་སྤྱན་རས་གཟིགས་་་་་་་
དབང་པོ་བྱང་ཆུབ་སེམས་དཔའ་སེམས་དཔའ་ཆེན་པོ་ལ་ཕྱག་་
འཚལ་ལོ། དེ་རྣམས་ལ་ཕྱག་འཚལ་ནས་རིག་པ་འདི་འཛིན་གྱིས། །
རིག་པ་འདི་བདག་ལ་གྲུབ་པར་གྱུར་ཅིག །ཏདྱ་ཐཱ། ཧ་ན་ཧ་ན་སཱ་
ནི། ན་བ་སཱ་ནི། ཛཱ་ལ་ཛཱ་ལ་ནེ། ཙ་ལ་ཙ་ལ་ནེ། པུརྦ་ཡོ་ག་མ་ནུ་སྨ་
ར་ཕཊ། མ་ཧཱ་ཧ་ཏ་ཡ་སྭཱ་ཧཱ། གང་གི་རིག་པ་འདི་བཀླགས་པ་དེ་
ཚེ་རབས་བརྒྱ་སྟོང་དུ་སྐྱེ་བ་དྲན་པར་འགྱུར་རོ། །འདི་ནས་ཤི་་་་་་
=
131



།
འཕོས་ནས་ཀྱང་བདེ་ལྡན་གྱི་འཇིག་རྟེན་དུ་སྐྱེ་པར་འགྱུར་རོ།
བདེ་ལྡན་གྱི་སྙིང་པོ་རྫོགས་སོ། །
འཆི་མེད་རྔ་སྒྲ་ལས་བྱུང་བའི་བདེ་སྨོན།
།
༄༅། །འདི་ནས་ནུབ་ཀྱི་ཕྱོགས་རོལ་ན། །བདེ་བ་ཅན་གྱི་
འཇིག་རྟེན་ཁམས། །དེ་ན་རྫོགས་པའི་སངས་རྒྱས་བཞུགས། །དེ་
བཞིན་གཤེགས་པ་ཚེ་དཔག་མེད། །སུ་ཞིག་དེ་ཡི་མཚན་བརྗོད་ན། །
དེ་ནི་དེ་རུ་སྐྱེ་བར་འགྱུར། །འཆི་བའི་དུས་སུ་སྟོན་པ་ནི། །དགེ་
སློང་དགེ་འདུན་བཅས་ཏེ་མཐོང་། །དེ་ན་བུད་མེད་ཡོད་མ་ཡིན། །
མངལ་ན་གནས་པ་ཡོད་མ་ཡིན། །རིན་ཆེན་རྣམས་ཀྱི་པདྨོ་ལ། །རྫུ་
འཕྲུལ་ཆེན་པོ་འབྱུང་བར་འགྱུར། །ཟས་དང་གོས་དང་སྨན་རྣམས་
དང་། །ཆོས་གོས་མལ་ཆ་ལྷུང་བཟེད་རྣམས། །སེམས་ཀྱིས་བསམ་
མ་ཐག་ཏུ་ནི། །དེ་དག་མོད་ལ་འབྱུང་བར་འགྱུར། །ཕྱོགས་བཅུར་
བཞུགས་པའི་སངས་རྒྱས་རྣམས། །བདེ་བ་ཅན་གྱི་བསྔགས་པ་་་་་་
བརྗོད། །དེ་ལྟར་སངས་རྒྱས་བསམ་མི་ཁྱབ། །སངས་རྒྱས་ཆོས་ཀྱང་
བསམ་མི་ཁྱབ། །འཕགས་པའི་དགེ་འདུན་བསམ་མི་ཁྱབ། །བསམ་
མི་ཁྱབ་ལ་དད་བྱས་ན། །རྣམས་པར་སྨིན་པའང་བསམ་མི་ཁྱབ། །
རྣམས་དག་ཞིང་དུ་སྐྱེ་བར་ཤོག །
། །
132



པདྨ་དཀར་པོའི་ལེའུ་ཉེར་བཞི་པ་ལས་
ཚོད་བྱུང་བའི་བདེ་སྨོན།
༄༅། །ནུབ་ཀྱི་ཕྱོགས་ན་བདེ་བའི་འབྱུང་གནས་ཏེ། །རྡུལ་
བྲལ་འཇིག་རྟེན་ཁམས་ནི་བདེ་བ་ཅན། །དེ་ན་སེམས་ཅན་ཁ་ལོ་
སྒྱུར་བ་ཡི། །འདྲེན་པ་ཚེ་མཐའ་ཡས་པ་ད་ལྟར་བཞུགས། །དེར་ནི་
བུད་མེད་རྣམས་ཀྱང་མི་འབྱུང་སྟེ། །རྣམས་པ་ཀུན་ཏུ་གཡེམ་པའི་
ཆོས་མེད་ལ། །རྒྱལ་བའི་སྲས་པོ་དེ་དག་བརྫུས་ཏེ་སྐྱེ། །དྲི་མ་མེད་
པའི་པདྨའི་སྙིང་པོར་འདུག །འདྲེན་པ་ཚེ་མཐའ་ཡས་པ་དེ་ཉིད་
ཀྱང་། །པདྨའི་སྙིང་པོ་དྲི་མེད་དགའ་བ་ལ། །སེང་གེའི་ཁྲི་ལ་རབ་
ཏུ་བཞུགས་པ་ཡང་། །ས་ལའི་རྒྱལ་པོ་ལྟ་བུར་རྣམ་པར་མཛེས། །
འདྲེན་པ་འོད་དཔག་མེད་པའི་སངས་རྒྱས་ཞིང་། །བདེ་བ་ཅན་དུ་
བརྫུས་ཏེ་སྐྱེ་བར་ཤོག ། བད ག ་
ཡོངས་སུ་བསྔོ་བའི་རྒྱལ་པོ་ལས་བྱུང་བའི་བདེ་སྨོན། །
༄༅། །བདག་ནི་འགུམ་པའི་དུས་བགྱིད་ཚེ། །ཕྱིན་ཅི་མ་ལོག་
ཡིད་ཀྱིས་སུ། །སངས་རྒྱས་ཚེ་དཔག་མེད་མཐོང་ནས། འདི་ནས་
བདེ་བ་ཅན་སྐྱེ་ཤོག །ཡོངས་སུ་བསྔོ་བའི་རྒྱལ་པོ་ཆེན་པོ་ལས་བྱུང་
133



པའོ།
་
།
ཐུགས་རྗེ་ཆེན་པོ་འགྲོ་བ་ཀུན་སྒྲོལ་གྱི་བདེ་སྨོན།
༄༅། །པདྨ་འདམ་གྱི་མ་གོས་ལྟར། །སྲིད་གསུམ་དྲི་མའི་མ་
གོས་པ། །སྲིད་པའི་པདྨོ་ལས་བྱུང་བའི། །བདེ་བ་ཅན་དུ་སྐྱེ་བར་
ཤོག །ཐུགས་རྗེ་ཆེན་པོ་འགྲོ་བ་ཀུན་གྲོལ་གྱི། འོད་དཔག་མེད་ཀྱི་
སྨོན་ལམ་རྫོགས་སོ། །
འོད་དཔག་མེད་ཀྱི་སྒོམ་བཟླས་བཞུགས། །
༄༅། །སྐྱབས་འགྲོ་སེམས་བསྐྱེད་སྔོན་དུ་བཏང་ནས། རང་གི་སྤྱི་བོར་པདྨ་
ཟླ་བའི་སྟེང་། །སྐྱབས་གནས་ཀུན་འདུས་རྩ་བའི་བླ་མ་དང༌། །
དབྱེར་མེད་བཅོམ་ལྡན་རྒྱལ་བ་འོད་དཔག་མེད། །བདག་གི་མགོན་
དང་སྐྱབས་སུ་བཞུགས་པར་ཞུ། །ཕྱག་འཚལ་མཆོད་འབུལ་སྡིག་་་་
ལྟུང་ཉེས་ཀུན་བཤགས། །རྟག་པར་བཞུགས་གསོལ་དགེ་ཚོགས་
བྱང་ཆེན་བསྔོ། །གསང་གསུམ་མཎྜལ་བཀོད་ལ་འབུལ་གྱིས་བཞེས། །
ཞིང་མཆོག་བདེ་བ་ཅན་དུ་ཁྲིད་དུ་གསོལ། །རང་གཞན་དོན་དུ་
རྫོགས་སངས་མྱུར་ཐོབ་ཤོག །འོད་མཚན་ཅི་མང་བཟླ། །རང་སེམས་ཐིག་
ལེ་བླ་མའི་ཐོགས་ཀར་བསྲེས། །ཐུགས་ཀར་ཟླ་སྟེང་ཧི༔ཡིག་དམར་
134



པོའི་མཐར། །སྔགས་འཕྲེང་འོད་ཀྱིས་འགྲོ་ཀུན་སྡིག་སྒྲིབ་སྦྱངས། །
འོད་དཔག་མེད་པའི་གོ་འཕང་ཐོབ་པར་ཤོག །ཨོཾ་ཨཱ་མི་དྷེ་ཝ་ཧི།
ཅེས་ཉིན་རེ་བཞིན་ཚར་རེ་མ་ཆག་ན་ཤི་འཕོས་མ་ཐག་ཏུ་བདེ་བ་ཅན་དུ་སྐྱེ་བར་འགྱུར་པ་
དཀོན་མཆོག་བརྩེགས་པའི་མདོ་ན་གསུངས་སོ། །དགེ་འོ། །སཐཱ་མངྒ་ལཾ། ། བདག་
བདེ་ཆེན་ཞིང་བཀོད་ཞེས་བྱ་བ་ཐེག་པ་ཆེན་པོའི་མདོ་ ་
བསྡུས་པ་ཞེས་བྱ་བ་བཞུགས་སོ། ། ན་
༄༅། །སྣང་བ་མཐའ་ཡས་ཀྱི་ཞིང་ཁམས་ན། །འཕགས་པ་
མིན་པ་མི་བཞུགས་སྟེ། །རྒྱུད་དྲུག་འཁོར་བའི་མིང་ཡང་མེད། །
སྣང་བ་མཐའ་ཡས་ཀྱི་ཞིང་དེར་སྐྱེ་བར་ཤོག །སྣང་བ་མཐའ་ཡས་
ཀྱི་ཞིང་ཁམས་ན། །འཕགས་པའི་ཤེས་རབ་འོད་འཕྲོས་པའི། །ཉིན་
དང་མཚན་མོའི་མིང་ཡང་མེད། །སྣང་བ་མཐའ་ཡས་ཀྱི་ཞིང་དེར་
སྐྱེ་བར་ཤོག། །སྣང་བ་མཐའ་ཡས་ཀྱི་ཞིང་ཁམས་ན། །རིན་ཆེན་སྣ་
ཚོགས་རབ་བརྒྱན་པའི། །ས་དང་རྡོ་ཡི་མིང་ཡང་མེད། །སྣང་བ་
མཐའ་ཡས་ཀྱི་ཞིང་དེར་སྐྱེ་བར་ཤོག །སྣང་བ་མཐའ་ཡས་ཀྱི་ཞིང་
ཁམས་ན། །རྣམས་སྣང་སྤོས་དྲི་ངད་ལྡན་པའི། །འཇིག་རྟེན་རླུང་
གི་མིང་ཡང་མེད། །སྣང་བ་མཐའ་ཡས་ཀྱི་ཞིང་དེར་སྐྱེ་བར་ཤོག །
སྣང་བ་མཐའ་ཡས་ཀྱི་ཞིང་ཁམས་ན། །བྱང་ཆུབ་ཤིང་གི་རབ་
135



བརྒྱན་པའི། །རྩི་ཤིང་ནགས་ཚལ་གྱི་མིང་ཡང་མེད། །སྣང་བ་
མཐའ་ཡས་ཀྱི་ཞིང་དེར་སྐྱེ་བར་ཤོག – །སྣང་བ་མཐའ་ཡས་ཀྱི་ཞིང་
ཁམས་ན། །ཏིང་ངེ་འཛིན་གྱི་ཟས་ཟ་བའི། །འཇིག་རྟེན་ཟས་ཀྱི་
མིང་ཡང་མེད། །སྣང་བ་མཐའ་ཡས་ཀྱི་ཞིང་དེར་སྐྱེ་བར་ཤོག །
སྣང་བ་མཐའ་ཡས་ཀྱི་ཞིང་ཁམས་ན། །ཐམས་ཅད་མཉམ་ཉིད་་་་་་
གནས་པ་ན། །ངན་འགྲོ་གཡང་སའི་མིང་ཡང་མེད། །སྣང་བ་
མཐའ་ཡས་ཀྱི་ཞིང་དེར་སྐྱེ་བར་ཤོག །སྣང་བ་མཐའ་ཡས་ཀྱི་ཞིང་
ཁམས་ན། ཆོས་ཀྱི་རྒྱལ་པོ་ཉིད་བཞུགས་པའི། །རྒྱལ་པོ་བློན་པོའི་
མིང་ཡང་མེད། །སྣང་བ་མཐའ་ཡས་ཀྱི་ཞིང་དེར་སྐྱེ་པར་ཤོག །
སྣང་བ་མཐའ་ཡས་ཀྱི་ཞིང་ཁམས་ན། །བདུད་རྩི་བརྒྱད་ལྡན་ཆུ་
འབེབས་པས། །འཇིག་རྟེན་ཆུ་ཡི་མིང་ཡང་མེད། །སྣང་བ་མཐའ་
ཡས་ཀྱི་ཞིང་དེར་སྐྱེ་བར་ཤོག །སྣང་བ་མཐའ་ཡས་ཀྱི་ཞིང་ཁམས་
ན༑ །ཡེ་ཤེས་གསལ་པའི་མེ་འབར་བའི། །འཇིག་རྟེན་མེ་ཡི་མིང་
ཡང་མེད། །སྣང་བ་མཐའ་ཡས་ཀྱི་ཞིང་དེར་སྐྱེ་བར་ཤོག །སྣང་བ་
མཐའ་ཡས་ཀྱི་ཞིང་ཁམས་ན། །སྐྱེ་བ་ཐམས་ཅད་རྫུས་ཏེ་སྐྱེ། །སྐྱེ་བ་
གནས་པའི་མིང་ཡང་མེད། །སྣང་བ་མཐའ་ཡས་ཀྱི་ཞིང་དེར་སྐྱེ་
བར་ཤོག །ཆོས་སྐུ་འོད་དཔག་མེད་ཀྱིས་གསུངས་པ་བདེ་ཆེན་ཞིང་བཀོད་མཚན་རྒྱས་
པ་ཐེག་པ་ཆེན་པོ་ཆོས་ཀྱི་རྣམ་གྲངས་ཀྱི་ལེའུ་སྟོང་ཕྲག་བརྒྱ་པ་ལས་ཆོས་སྐུ་འོད་དཔག་་་་་་
མེད་ཀྱི་ལེའུ་ཁོལ་དུ་བྱུང་བ་སྟེ་ལྔ་པའོ། །དགེའོ། །
། །
136



བདེ་ལྡན་བཀོད་པའི་མདོ་དོན་ཇི་བཞིན་པའི་སྨོན་ལམ་
ཐར་པའི་སྒོ་འབྱེད་ཅེས་བྱ་བ་བཞུགས་སོ། །
༄༅། །ན་མོ་བུདྡྷཱ་བོ་དྷི་ས་ཏྭེ་བྷུ བཅོམ་ལྡན་དེ་བཞིན་གཤེཊ་
པ་དགྲ་བཅོམ་ཡང་དག་རྫོགས་སངས་རྒྱས། །རིག་པ་ཞབས་ལྡན་
བདེ་གཤེགས་འཇིག་རྟེན་མཁྱེན་པ་སྐྱེས་བུ་འདུལ། །ཁ་བསྒྱུར་བླ་
མེད་ལྷ་མིའི་སྟོན་པ་སངས་རྒྱས་བཅོམ་ལྡན་འདས། །གཟི་བརྗིད་ཚེ་
དང་ཡེ་ཤེས་འོད་དཔག་མེད་ལ་ཕྱག་འཚལ་འདུད། །འདི་སྐད་་་་་
བདག་ཐོས་དུས་གཅིག་བཅོམ་ལྡན་ཐུབ་མཆོག་གཉན་ཡོད་དུ། །
རྒྱལ་བུ་རྒྱལ་བྱེད་ཚལ་གྱུར་མགོན་མེད་ཟས་སྦྱིན་ཀུན་དགའ་རར། །
ཉན་ཐོས་འཕགས་པ་ཤཱ་རིའི་བུ་དང་མོད་གལ་བུ་དང་ནི། ། །འོད་
སྲུངས་ཆེན་པོ་ཀ་ཏྱའི་བུ་དང་ཀ་པིན་ཆེན་པོ། །གསུས་ཆེན་ནམ་གྲུ་
ལམ་ཕྲན་བསྟན་པ་དགའ་བོ་ཀུན་དགའ་བོ། །བྷ་ར་ངྷ་ཛ་འཆར་
བྱེད་ནག་པོ་བ་ཀུལ་སྒྲ་གཅན་འཛིན། ང་ར །བ་གླང་བདག་དང་མ་
འགགས་པ་སོགས་དགེ་འདུན་ཆིག་སྟོང་དང་། །ཉིས་བརྒྱ་ལྔ་བཅུས་
བསྐོར་བ་དེ་ལ་གུས་པས་ཕྱག་འཚལ་ལོ། བ། །དུས་དེར་གཞན་དག་
བྱང་ཆུབ་སེམས་དཔའི་འཁོར་གྱིས་བསྐོར་གྱུར་པ། བ །བྱང་ཆུབ་
སེམས་དཔའ་སེམས་དཔའ་ཆེན་པོ་འཇམ་དཔལ་གཞོན་ནུ་དང༌། །
137



མི་ཕམ་པ་དང་སྤོས་ཀྱི་གླང་པོ་རྟག་ཏུ་བརྩོན་པ་དང་། །བརྩོན་པ་
མི་འདོར་བ་སོགས་བྱང་སེམས་འཁོར་ཚོགས་དཔག་མེད་དང་། །
གཞན་ཡང་དབང་བོ་བརྒྱ་བྱིན་མི་འབྱེད་བདག་པོ་ཚངས་པ་ཆེ། །
དེ་སོགས་བྱེ་བ་ཁྲག་ཁྲིག་འབུམ་ཕྲག་མང་པོར་གྱུར་བ་ཡི། །ལྷ་ཡི་་་
ཚོགས་ཀྱིས་ཡོངས་སུ་བསྐོར་ཏེ་བཞུགས་པ་རྫོགས་སངས་རྒྱས། །
ཤཱཀྱ་ཐུབ་པ་འཁོར་དང་བཅས་པ་དེ་ལ་ཕྱག་འཚལ་ལོ། །དེ་ཚེ་ཤཱ་
རིའི་བུ་ལ་བཀའ་སྩལ་མཆོག་ཏུ་སྔགས་པའི་གནས། །ཞིང་འདིའི་
ནུབ་ཕྱོགས་སངས་རྒྱས་ཞིང་ཁམས་བྱེ་བ་ཁྲག་ཁྲིག་འབུམ། །འདས་
པ་དེ་ན་ཚེ་དཔག་མེད་བཞུགས་ཞིང་ཁམས་བདེ་བ་ཅན། །ཅིའི་་་་་
ཕྱིར་དེར་གནས་སེམས་ཅན་རྣམས་ཀྱི་ལུས་དང་སེམས་ལ་ནི། །སྡུག་
བསྔལ་མེད་ཅིང་བདེ་རྒྱུ་ཚད་མེད་ལྡན་པས་བདེ་བ་ཅན། །སངས་
རྒྱས་ཞིང་དེ་ཞིང་གི་ཡོན་ཏན་བཀོད་པ་རྣམ་མང་པོས། །ལེགས་་་་
པར་བརྒྱན་པ་ཀུན་ཀྱང་ཤིན་ཏུ་བཀྲ་ཞིང་ལྟ་ན་སྡུག །ཞིང་དེར་
བདག་ནི་ལུས་འདི་འཕོས་མ་ཐག་ཏུ་སྐྱེ་བར་ཤོག །ཞིང་དེ་ཁ་ཁྱེར་
རིམ་བདུན་ཏཱ་ལའི་ཕྲེང་བ་རིམ་བདུན་ལྡན།	།དྲིལ་གཡེར་དྲྭ་བས་
ཡོངས་བསྐོར་ཞིང་ཀུན་རིན་ཆེན་བདུན་གྱིས་བརྒྱན། །རིན་ཆེན་
བདུན་རྫིང་བརྒྱད་ལྡན་ཆུས་གང་རིན་ཆེན་པདྨོས་ཁེབས། །བྱ་རོག་
བཏུང་རུང་ཁ་ད་ཅད་གྱུར་གསེར་གྱི་བྱེ་མ་བརྡལ། །རྫིངས་ཀྱི་་་་་
138



ཕྱོགས་བཞིར་ཐེམ་སྐས་བཞི་བཞི་གསེར་དངུལ་བིར་ཤེལ། །
རྫིངས་འགྲམས་བཻ་ཌཱུར་ཡ་དང་གསེར་དངུལ་ཤེལ་དང་རྡོ་སྙིང་སྤུག །
མུ་ཏིག་དམར་ཏེ་རིན་ཆེན་བདུན་གྱི་ལྗོན་ཤིང་ཀུན་ཏུ་རྒྱས། །ཞིང་་
དེར་བདག་ནི་ལུས་འདི་འཕོས་མ་ཐག་ཏུ་སྐྱེ་བར་ཤོག །རྫིངས་ཀྱི་
པདྨོ་དེ་ཀུན་ཤིང་རྟའི་འཕང་ལོ་ཙམ་དུ་སྐྱེས། །གསེར་མདོག་གསེར་
གྱི་འོད་འབྱུང་གསེར་ལྟར་སྟོན་དང་དེ་བཞིན་དུ། །སྔོ་སེར་དཀར་
དམར་མདོག་དང་སྣ་ཚོགས་བཀྲ་བས་ཡོངས་ཁེངས་ཤིང་། །ཏཱ་ལའི་
ཕྲང་དང་དྲིལ་གཡེར་ཕྲེང་རྣམས་རླུང་བསྐྱོད་སྒྲ་ཡིད་འོང་། །རོལ་
མོ་མཁན་གྱུར་ཡན་ལག་བྱེ་བ་འབུམ་ལྡན་ལྷའི་སིལ་སྙན། །བླང་
འདྲ་བྱང་ཆུབ་ཆོས་སྒྲ་དེར་སྐྱེས་སེམས་ཅན་གྱིས་ཐོས་པས། །སངས་
རྒྱས་དམ་ཆོས་དགེ་འདུན་དྲན་པ་ལུས་ལ་གནས་པར་བྱེད། །ཞིང་
དེར་བདག་ནི་ལུས་འདི་འཕོས་མ་ཐག་ཏུ་སྐྱེ་བར་ཤོག །ཞིང་དེར་
ལྷ་ཡི་སིལ་སྙན་སྒྲ་དབྱངས་རང་བཞིན་རྟག་འབྱུང་ཞིང་། །ས་གཞི་
གསེར་གྱི་ཁ་དོག་ཇི་བཞིན་ཤིན་ཏུ་ཉམས་དགའ་གསལ། །དེ་ན་
དམྱལ་བ་གཤིན་རྗེ་བྱོལ་སོང་སྐྱེ་གྱུར་མིང་ཡང་མེད། །སྤྲུལ་བའི་བྱ་
ཚོགས་ངང་བ་ཁྲུང་ཁྲུང་རྨ་བྱ་ལ་སོགས་པས། །ཉིན་མཚན་ཐུན་
དྲུག་རྣམས་སུ་རང་རང་སྐད་ཀྱི་ཆོས་བགྲོ་བ། །དབང་པོ་སྟོབས་
དང་བྱང་ཆུབ་ཡན་ལག་རབ་ཏུ་སྙན་པའི་སྒྲ། །ཐོས་པའི་སེམས་
139



ཅན་ཀུན་ཀྱང་དཀོན་མཆོག་རྗེས་སུ་དྲན་ལ་སྦྱོར། །ཞིང་དེར་བདག་
ནི་ལུས་འདི་འཕོས་མ་ཐག་ཏུ་སྐྱེ་བར་ཤོག །ཉིན་མོ་ལན་གསུམ་
མཚན་ཐུན་གསུམ་དུ་མེ་ཏོག་མནྡ་རའི། །ཆར་ཆེན་བབས་པས་ས་
གཞི་ཀུན་ནས་ཡོངས་སུ་མཛེས་བཀྲ་བྱེད། །དེར་གནས་སེམས་ཅན་
ཀུན་ཀྱང་སངས་རྒྱས་མཐུ་ཡིས་སྔ་དྲོ་བཞིན། །སངས་རྒྱས་ཞིང་་་་་་
ཁམས་གཞན་དུ་འདོང་ནས་སངས་རྒྱས་བྱེ་བ་ཕྲག །འབུམ་ལ་ཕྱག་
བྱས་སངས་རྒྱས་རེ་ལའང་མེ་ཏོག་སྐོན་བུ་བཅས། །བྱེ་བ་འབུམ་
གྱིས་མངོན་པར་མཆོད་ཅིང་དགྱེས་བྱས་ཆོས་ཉན་ཏེ། །སླར་ཡང་
རང་གི་གནས་སུ་ཉི་མ་དེ་ལ་འདོང་པར་བྱེད། །ཞིང་དེར་བདག་ནི་
ལུས་འདི་འཕོས་མ་ཐག་ཏུ་སྐྱེ་བར་ཤོག །དེ་བཞིན་གཤེགས་དེའི་
ཉན་ཐོས་དགྲ་བཅོམ་ཚད་མེད་གྲངས་མེད་པའི། །གྲངས་ནི་
འཕགས་པ་རྫུ་འཕྲུལ་ཆེན་པོས་ཡོངས་ནི་བརྗོད་ནུས་མིན། །གཞན་
ནི་སངས་རྒྱས་ཞིང་དེར་སྐྱེས་པའི་སེམས་ཅན་གང་སུ་ཡང་། །སྐྱེ་བ་
གཅིག་གིས་ཐོག་པའི་བྱང་ཆུབ་སེམས་དཔའ་དམ་པ་ཆེ། །ཕྱིར་མི་
ལྡོག་པ་འབའ་ཞིག་ལས་ནི་གཞན་ཡོད་མ་ཡིན་ཏེ། །དེ་ལྟའི་བྱང་
ཆུབ་སེམས་དཔའ་ཇི་སྙེད་ཚད་དང་གྲངས་དག་ནི། །བརྗོད་པར་སླ་
བ་མ་ཡིན་སངས་རྒྱས་ཞིང་ཁམས་ཀུན་ཁྱབ་བྱེད། །ཞིང་དེར་བདག་
ནི་ལུས་འདི་འཕོས་མ་ཐག་ཏུ་སྐྱེ་བར་ཤོག །ཞིང་དེའི་རྒྱལ་བ་དེ་ནི་
140



སྐུ་ཚེ་དཔག་ཏུ་མེད་པས་ན། །བཅོམ་ལྡན་དེ་བཞིན་གཤེཊ་པ་ཚེ་
དཔག་མེད་པ་ཞེས་སུ་བྱ། །དེ་བཞིན་འོད་སྣང་དཔག་མེད་སངས་
རྒྱས་ཞིང་ཀུན་ཐོག་མེད་ཁྱབ། །དེ་ཕྱིར་དེ་བཞིན་གཤེགས་པ་འོད་
དཔག་མེད་པ་ཞེས་བྱ་མཚན། །ཕྱོགས་བཅུའི་སངས་རྒྱས་གྲངས་
མེད་ཀུན་གྱིས་དུས་རྣམས་རྟག་བསྔགས་མཛད། །གང་དེ་བླ་མེད་
ཡང་དག་རྫོགས་བྱང་མངོན་པར་ཆུབ་ནས་ཡུན། །ཞིང་འདིའི་་་་་་
བསྐལ་པ་བཅུ་ལོན་ད་ལྟ་འཚོ་གཞེས་ཆོས་སྟོན་མཛད། །ཞིང་དེར་
བདག་ནི་ལུས་འདི་འཕོས་མ་ཐག་ཏུ་སྐྱེ་བར་ཤོག །ངན་ངོན་ཙམ་
མིན་དག་པའི་དགེ་རྩ་ཐམས་ཅད་གུས་པ་ཡིས། །ཡོངས་སུ་བདེ་
ཆེན་ཞིང་གི་སྐྱེས་བུ་ཆེ་དེ་མཇལ་བར་བསྔོ། །ཚེ་འོད་དཔག་མེད་
དེའི་མཚན་ཐོས་ནས་ཡིད་ལ་བྱེད་པའི་སེམས། །ནུབ་མོ་གཅིག་ནས་
བདུན་བར་གཡེང་མེད་བྱས་པས་འཆི་བའི་ཚེ། །ཕྱིན་ཅི་མ་ལོག་
སེམས་ཀྱིས་དུས་བྱས་དེ་ཚེ་འོད་དཔག་མེད། །ཉན་ཐོས་དགེ་འདུན་
གྱིས་བསྐོར་བྱང་ཆུབ་སེམས་དཔའི་ཚོགས་བཅས་པ། །མདུན་དུ་
བལྟ་བའི་མདུན་ན་མངོན་སུམ་བཞུགས་མཐོང་གྱུར་པ་ཡི། །ཞིང་
དེར་བདག་ནི་ལུས་འདི་འཕོས་མ་ཐག་ཏུ་སྐྱེ་བར་ཤོག །བདག་ཅག་
སྟོན་མཆོག་ཡང་དག་རྫོགས་པའི་སངས་རྒྱས་ཐུབ་དབང་གིས། །
སེམས་ཅན་གང་དག་འོད་དཔག་མེད་པའི་ཞིང་ཁམས་བདེ་བ་་་་་་
141



ཅན། །སེམས་ཀྱིས་སྨོན་པར་བྱེད་དམ་བྱས་པ་བྱེད་གྱུར་དེ་ཐམས་
ཅད། །བླ་མེད་ཡང་དག་རྫོགས་པའི་བྱང་ཆུབ་ལས་ནི་ཕྱིར་མི་ལྡོག །
ཕྱིར་མ་ལྡོག་ཅིང་ཕྱིར་མི་ལྡོག་འགྱུར་དོན་ཆེན་ཡོངས་གཟིགས་་་་་་
ནས༑ །སངས་རྒྱས་ཞིང་དེར་གུས་པས་སྨོན་ལམ་གདབ་ཅེས་ཆེས་
བསྔགས་པའི། །ལྗགས་ཀྱི་དབང་པོས་ཞིང་ཀུན་ཁྱབ་བྱས་བདེན་
པའི་མཐུ་དེས་བདག །ལུས་འདི་བོར་ཐག་ཉིད་དུ་བདེ་ཅན་ཞིང་
དེར་སྐྱེ་བར་ཤོག །ཐུབ་པས་ཇི་ལྟར་གསུང་བཞིན་ཤར་ཕྱོགས་་་་་་
བཅོམ་ལྡན་དེ་བཞིན་གཤེགས། །མི་འཁྲུགས་པ་དང་ལྷུན་པོའི་རྒྱལ་
མཚན་ལྷུན་པོ་ལྷུན་པོ་ཆེ། །ལྷུན་པོ་ཆེ་སྣང་འཇམ་སྒྲ་འཇམ་་་་་་་་་
དབྱངས་ལ་སོགས་སངས་རྒྱས་ནི། །གངྒཱའི་ཀླུང་གི་བྱེ་སྙེད་ཀུན་གྱིས་
བརྫུན་མེད་བདེན་གསུང་ལྗགས། །རང་རང་ཞིང་ཁམས་ཁེབས་
པར་བྱས་ཏེ་ཚེ་འོད་དཔག་མེད་ཀྱི། །ཡོན་ཏན་བསམ་ཡས་ཡོངས་
བརྗོད་སངས་རྒྱས་ཀུན་གྱིས་ཡོངས་བཟུང་བའི། །ཆོས་ཀྱི་རྣམ་་་་་
གྲངས་འདི་ལ་ཡིད་ཆེས་གྱིས་གསུང་བདེན་དེས་བདག །ལུས་འདི་
བོར་ཐག་ཉིད་དུ་བདེ་ཅན་ཞིང་དེར་སྐྱེ་བར་ཤོག །དེ་བཞིན་ལྷོ་
ཕྱོགས་སངས་རྒྱས་ཞིང་ན་བཅོམ་ལྡན་དེ་བཞིན་གཤེགས། །ཉི་ཟླའི་
སྒྲོན་མ་དང་ནི་གྲགས་པ་གྲགས་པའི་འོད་ཞེས་དང༌། །འོད་འཕྲོའི་
ཕུང་པོ་ལྷུན་པོའི་སྒྲོན་མ་བརྩོན་འགྲུས་མཐའ་ཡས་སོགས། །གངྒཱའི་
142



ཀླུང་ནི་བྱེ་སྙེད་ཀུན་གྱིས་བརྫུན་མེད་བདེན་གསུང་ལྗགས། །རང་
རང་ཞིང་ཁམས་ཁེབས་པར་བྱས་ཏེ་ཚེ་འོད་དཔག་མེད་ཀྱི། །ཡོན་
ཏན་བསམ་ཡས་ཡོངས་བརྗོད་སངས་རྒྱས་ཀུན་གྱིས་ཡོངས་བཟུང་
བའི༑ །ཆོས་ཀྱི་རྣམ་གྲངས་འདི་ལ་ཡིད་ཆེས་གྱིས་གསུང་བདེན་དེས་
བདག །ལུས་འདི་བོར་ཐག་ཉིད་དུ་བདེ་ཅན་ཞིང་དེར་སྐྱེ་བར་ཤོག།
དེ་བཞིན་ནུབ་ཀྱི་ཕྱོགས་ན་སངས་རྒྱས་ཚེ་དཔག་མེད་པ་དང་། །
ཕུང་པོ་དཔག་མེད་རྒྱལ་མཚན་དཔག་མེད་འོད་ཆེན་འོད་ཟེར་་་་་་་
སྣང་༑ །རིན་ཆེན་ཏོག་དང་འོད་ཟེར་དག་སོགས་ནུབ་ཕྱོགས་སངས་
རྒྱས་ནི། །གངྒཱའི་ཀླུང་གི་བྱེ་སྙེད་ཀུན་གྱིས་བརྫུན་མེད་བདེན་གསུང་
ལྗགས༑ །རང་རང་ཞིང་ཁམས་ཁེབས་པར་བྱས་ཏེ་ཚེ་འོད་དཔག་
མེད་ཀྱི། །ཡོན་ཏན་བསམ་ཡས་ཡོངས་བརྗོད་སངས་རྒྱས་ཀུན་གྱིས་
ཡོངས་བཟུང་བའི། །ཆོས་ཀྱི་རྣམ་གྲངས་འདི་ལ་ཡིད་ཆེས་གྱིས་
གསུང་བདེན་དེས་བདག །ལུས་འདི་བོར་ཐག་ཉིད་དུ་བདེ་ཅན་
ཞིང་དེར་སྐྱེ་བར་ཤོག །བྱང་ཕྱོགས་དེ་བཞིན་གཤེགས་པ་འོད་་་་་་་
འཕྲོའི་ཕུང་པོ་ཆེན་པོ་དང་། །ཐམས་ཅད་སྒྲོལ་དབྱངས་རབ་ཏུ་
ཐུལ་དཀའ་ཉི་མ་འབྱུང་ཞེས་དང་། །དྲྭ་བ་ཅན་གྱི་འོད་དང་འོད་ཀྱི་
འབྱུང་གནས་སོགས་སངས་རྒྱས། །གངྒཱའི་ཀླུང་གི་བྱེ་སྙེད་ཀུན་གྱིས་
བརྫུན་མེད་བདེན་གསུང་ལྔགས། །རང་རང་ཞིང་ཁམས་ཁེབས་་་་་
143



པར་བྱས་ཏེ་ཚེ་འོད་དཔག་མེད་ཀྱི། །ཡོན་ཏན་བསམ་ཡས་ཡོངས་
བརྗོད་སངས་རྒྱས་ཀུན་གྱིས་ཡོངས་བཟུང་བའི། །ཆོས་ཀྱི་རྣམ་་་་་
གྲངས་འདི་ལ་ཡིད་ཆེས་གྱིས་གསུང་བདེན་དེས་བདག །ལུས་འདི་
བོར་ཐག་ཉིད་དུ་བདེ་ཅན་ཞིང་དེར་སྐྱེ་བར་ཤོག །དེ་བཞིན་འོག་
ཕྱོགས་བཞུགས་པ་རྫོགས་པའི་སངས་རྒྱས་སེང་གེ་དང༌། །གྲགས་པ་
དང་ནི་གྲགས་འོད་ཆོས་ཤེས་ཆོས་འཛིན་ཅེས་བྱ་དང་། །ཆོས་ཀྱི་
རྒྱལ་མཚན་ལ་སོགས་སངས་རྒྱས་བཅོམ་ལྡན་དེ་བཞིན་གཤེགས། །
གངྒཱའི་ཀླུང་གི་བྱེ་སྙེད་ཀུན་གྱིས་བརྫུན་མེད་བདེན་གསུང་ལྗགས། །
རང་རང་ཞིང་ཁམས་ཁེབས་པར་བྱས་ཏེ་ཚེ་འོད་དཔག་མེད་ཀྱི། །
ཡོན་ཏན་བསམ་ཡས་ཡོངས་བརྗོད་སངས་རྒྱས་ཀུན་གྱིས་ཡོངས་་་་་
བཟུང་བའི། །ཆོས་ཀྱི་རྣམ་གྲངས་འདི་ལ་ཡིད་ཆེས་གྱིས་གསུང་་་་་
བདེན་དེས་བདག །ལུས་འདི་བོར་ཐག་ཉིད་དུ་བདེ་ཅན་ཞིང་དེར་
སྐྱེ་བར་ཤོག །སྟེང་ནས་ཚངས་དབྱངས་སྐར་རྒྱལ་སྤོས་མཆོག་སྤོས་
འོད་སྤོས་ཕུང་པོ། །རིན་ཆེན་མེ་ཏོག་ཤིན་ཏུ་རྒྱས་རིགས་ས་ལའི་
དབང་པོའི་རྒྱལ། །རིན་ཆེན་ཨུཏྤ་ལའི་དཔལ་མཐོང་བ་དོན་ཡོད་
ལྷུན་ལྟར་སོགས། །གངྒཱའི་ཀླུང་གི་བྱེ་སྙེད་རྒྱལ་ཀུན་བརྫུན་མེད་
བདེན་གསུང་ལྔགས། །རང་རང་ཞིང་ཁམས་ཁེབས་པར་བྱས་ཏེ་ཚེ་
འོད་དཔག་མེད་ཀྱི། །ཡོན་ཏན་བསམ་ཡས་ཡོངས་བརྗོད་སངས་
144



8
རྒྱས་ཀུན་གྱིས་ཡོངས་བཟུང་བའི། །ཆོས་ཀྱི་རྣམ་གྲངས་འདི་ལ་ཡིད་
ཆེས་གྱིས་གསུང་བདེན་དེས་བདག །ལུས་འདི་བོར་ཐག་ཉིད་དུ་
བདེ་ཅན་ཞིང་དེར་སྐྱེ་བར་ཤོག །འོད་དཔག་མེད་ཞིང་བཀོད་དང་
བཅོམ་ལྡན་སངས་རྒྱས་དེ་རྣམས་མཚན། – །ཐོས་གྱུར་ཐོས་པ་ཐོས་
འགྱུར་དེ་ཀུན་སངས་རྒྱས་བཅོམ་ལྡན་འདས། །རྣམས་ཀྱིས་ཡོངས་
སུ་བཟུང་བར་འགྱུར་ཞེས་བདེན་གྱུར་དམ་པས་གསུང༌། །ཐུབ་དེས་
སངས་རྒྱས་དེ་དག་ཡོན་ཏན་བསམ་མི་ཁྱབ་བརྗོད་ཞིང༌། །སངས་
རྒྱས་དེ་དག་ཀུན་གྱིས་ཤཱཀ་ཐུབ་ཡོན་ཏན་དེ་བཞིན་བསྔགས། །
སྙིགས་མ་ལྔ་བདོའི་དུས་སུ་སངས་རྒྱས་གཞན་གྱི་མཛད་དཀའ་་་་་་
ཀུན། །ཡོངས་སུ་བཟུང་མཛད་ཐུབ་དབང་དེ་ལ་སྙིང་ནས་སྐྱབས་སུ་
མཆིའོ། །བདག་ནི་ལུས་འདི་བོར་ཐག་བདེ་ཅན་ཞིང་དེར་སྐྱེ་བར་
ཤོག །བཅོམ་ལྡན་རྒྱལ་པའི་བཀའ་ལ་ཉན་ཐོས་བྱང་ཆུབ་སེམས་
དཔའ་དང༌། །ལྷ་མི་ལྷ་མིན་དྲི་ཟར་བཅས་པའི་འཇིག་རྟེན་ཀུན་ཡི་
རངས། །སངས་རྒྱས་བཀའ་སྩལ་མངོན་བསྟོད་ནམ་ཡང་མི་བསླུ་
ཤིན་ཏུ་བདེན། །བདེན་པ་མཆོག་གསུང་ཕྱོགས་བཅུ་དུས་གསུམ་
སངས་རྒྱས་བདེན་མཐུ་དང༌། །དེ་བཞིན་གཤེགས་པ་འོད་དཔག་
མེད་དང་ཤཱཀ་ཐུབ་བྱིན་རླབས་ཀྱིས། །བདག་སོགས་ལུས་འདི་བོར་
མ་ཐག་ཏུ་བར་མཚམས་གཞན་མེད་པར། །སངས་རྒྱས་ཞིང་མཆོག་
145་



བs
འཇིག་རྟེན་ཁམས་གྱུར་བདེ་ལྡན་བཀོད་པ་རུ། །སྐྱེ་བར་གྱུར་ཅིག་
དུས་གསུམ་དགེ་བ་ཀུན་ཀྱང་དེའི་ཕྱིར་བསྔོ། །བདག་ནི་སོ་སྐྱེ་མོས་
སྤྱོད་ས་ལ་གནས་པའི་སྐབས་ཉིད་ནས། །མཐོང་ཐོས་དྲན་རེག་གྱུར་
དང་དེ་རྣམས་ཀྱིས་ཀྱང་རླུང་རྫི་ཕྱོགས། – །ཕོག་གྱུར་འགྲོ་ཀུན་ལྷག་
བསམ་སྨོན་ལམ་སྟོབས་གང་རྒྱལ་པའི་མཐུས། །ཀུན་ཀྱང་ཕྱམ་ཅིག་
བདེ་ལྡན་བཀོད་པའི་ཞིང་དུ་སྐྱེ་བར་ཤོག། །།ཅེས་པ་བདེ་བ་ཅན་གྱི་བཀོད་
པའི་མདོ་དོན་ཚང་བའི་སྨོན་ལམ་ཚིགས་སུ་བཅད་པ་ཐར་བའི་སྒོ་འབྱེད་ཅེས་བྱ་བ་འདི་་་
ནི༑ རྣམ་འདྲེན་དཔའ་བོ་སྤྲུལ་པའི་སྐུ་རིན་པོ་ཆེ་གཙུག་ལག་དགའ་བའི་ཞལ་སྔ་ནས་ཀྱི་
གསུང་གིས་བསྐུལ་བ་ལ་བརྟེན། བོད་ཡུལ་ཁ་བ་ཅན་གྱི་དབུས་གྱུར་ལྷ་ལྡན་རང་བྱུང་སྤྲུལ་
པའི་གཙུག་ལག་ཁང་ཇོ་བོ་འོད་ཟེར་ལྷ་བརྒྱད་ཀྱི་སྤྱན་སྔར་སྙིང་ནས་གུས་པས། །ཕྱོགས་
མེད་རྒྱལ་ཁམས་པ་རིག་འཛིན་ཚེ་དབང་ནོར་བུས། མེ་ཡོས་རབ་བྱུང་བཅུ་གསུམ་པ་ཆུ་
སྟོད་ཟླ་བའི་དཀར་ཕྱོགས་གང་པ་ལ་གྲུབ་པར་བྲིས་པའོ། །དགེའོ། །དགེའོ། །དགེའོ། །
འདི་ནས་ཉིང་མཚམས་སྦྱོར་ཞེས་པའི་བདེ་སྨོན། །
བལ་
༄༅།	།འདི་ནས་ཉིང་མཚམས་སྦྱོར་མ་ཐག །དག་པའི་ཞིང་
ཁམས་བདེ་བ་ཅན། །པདྨའི་སྙིང་པོའི་ཟེའུ་འབྲུ་ལ། །བརྫུས་ཏེ་སྐྱེ་
བ་ལེན་པར་ཤོག །མི་གཙང་ལུས་འདི་བོར་བར་གྱུར་མ་ཐག །བདེ་
བ་ཅན་དུ་བརྫུས་ཏེ་སྐྱེ་བར་ཤོག །སྐྱེས་མ་ཐག་ཏུ་ས་བཅུ་རབ་་་་
བསྒྲོད་ནས། །སྤྲུལ་པས་ཕྱོགས་བཅུར་གཞན་དོན་བྱེད་པར་ཤོག། །
146



བཟང་སྤྱོད་ལས་བྱུང་བའི་བདེ་སྨོན་བཞུགས།
དང་།༄༅། །རྒྱལ་བའི་དཀྱིལ་འཁོར་བཟང་ཞིང་དགའ་བ་དེར། །
པརྨོ་དམ་པ་ཤིན་ཏུ་མཛེས་ལས་སྐྱེས། །སྣང་པ་མཐའ་ཡས་རྒྱལ་
བས་མངོན་སུམ་དུ། །ལུང་བསྟན་པ་ཡང་བདག་གིས་དེར་ཐོབ་ཤོག།
དེར་ནི་བདག་གིས་ལུང་བསྟན་རབ་ཐོབ་ནས། །སྤྲུལ་པ་མང་པོ་བྱེ་
བ་ཕྲག་བརྒྱ་ཡིས། །བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང༌། །
སེམས་ཅན་རྣམས་ལ་ཕན་པ་མང་བགྱིད་ཤོག། །
བདེ་བ་ཆེན་པོའི་སྨོན་ལམ་འཕགས་པ་ཀླུ་སྒྲུབ་
ཀྱིས་མཛད་པ་བཞུགས་སོ། །
༄༅། །བཅོམ་ལྡན་འདས་མགོན་པོ་འོད་དཔག་ཏུ་མེད་པ་ལ་
ཕྱག་འཚལ་ལོ། །འདི་ནས་ནུབ་ཀྱི་ཕྱོགས་རོལ་སྟེང་གི་ཆ། །སངས་
རྒྱས་ཞིང་ཁམས་རྣམས་དག་བདེ་བ་ཅན། །སྨོན་ལམ་ཕུན་ཚོགས་
ཡོངས་གྲུབ་རྒྱལ་བའི་མཆོག །སྲས་བཅས་བསམ་མི་ཁྱབ་ལ་ཕྱག་
འཚལ་ལོ། །རིན་ཆེན་ས་གཞི་མཉམ་ཡངས་མཐའ་བྲལ་པ། །རྒྱ་
མཚོ་རི་ཀླུང་གླིང་གཞན་ཐ་དད་མེད། །གསལ་ཞིང་འོད་འབར་བདེ་
ཞིང་ཉམས་དགའ་བ། །རྣམ་དག་རྒྱལ་བའི་ཞིང་དེར་སྐྱེ་བར་ཤོག།
147



རིན་ཆེན་སྣ་ཚོགས་ལས་གྲུབ་ལྗོན་པས་བརྒྱན། །སྤོས་ཆུའི་ཀླུང་་་་་་
འབེབས་རིན་ཆེན་པདྨོས་གང་། །དྲི་ཞིམ་ངད་ལྡན་མེ་ཏོག་འབྲས་
བུས་བརྒྱན། །དཔལ་གྱི་ཞིང་རབ་དེ་རུ་སྐྱེ་བར་ཤོག །སྤྲུལ་པའི་བྱ་
ཚོགས་སྙན་པའི་ཆོས་སྒྲ་སྒྲོག །བདེ་རླུང་གཡོ་བས་མེ་ཏོག་ཆར་ཆེན་
འབེབས། །བཀོད་ལེགས་མཉམ་ཞིང་རབ་བཀྲ་ཡིད་འོང་ལྡན། །
ཕུན་ཚོགས་འབྱོར་ལྡན་ཞིང་དེར་སྐྱེ་བར་ཤོག་།ཤིང་དང་རླུང་ཆུ་
པདྨོ་ཐམས་ཅད་ལ། །ཡིད་འོང་གཟུགས་སྒྲ་དྲི་རོ་རེག་བྱའི་ཆོས། །
དགའ་བདེ་སྤེལ་པའི་འདོད་ཡོན་མཆོད་སྤྲིན་འབྱུང༌། །འདོད་དགུ་
ལྷུན་གྲུབ་ཞིང་དེར་སྐྱེ་བར་ཤོག །ཐམས་ཅད་ལས་ཀྱང་སྣ་ཚོགས་
འོད་རབ་འཕྲོ། །དེ་ལས་མཚན་དཔེས་རབ་བརྒྱན་རྒྱལ་བའི་སྐུ། །
མཁའ་དབྱིངས་གང་འཁྲིགས་ཟབ་ཡངས་ཆོས་སྟོན་པ། །ཆོས་
དབྱིངས་རྣམ་དག་ཞིང་དེར་སྐྱེ་པར་ཤོག །ངན་སོང་ལྷ་མི་མི་ཁོམ་
མིང་ཡང་མེད། །བུད་མེད་མེད་ཅིང་མངལ་ནས་སྐྱེ་བ་མེད། །ཉོན་
མོངས་ནད་དང་སྡུག་བསྔལ་ཅུང་ཟད་མེད། །ཉེས་སྐྱོན་ཀུན་བྲལ་
ཞིང་དེར་སྐྱེ་བར་ཤོག །ལྷ་མའི་མིང་ཙམ་ལུས་འབྱོར་ཐ་དད་མེད། །
ཐམས་ཅད་གཅིག་པར་གསེར་མདོག་མཚན་དཔེས་བརྒྱན། མངོན་
ཤེས་ལྔ་དང་སྤྱན་ལྔ་ཆགས་པ་མེད། །ཡོན་ཏན་ཀུན་རྫོགས་ཞིང་་་་
དེར་སྐྱེ་བར་ཤོག །གནས་དང་རྫས་དང་ལུས་ལ་བདག་འཛིན་བྲལ།།
148



ཡིད་ལ་དྲན་པས་གང་དགོས་འདོད་དགུ་འབྱུང༌། །ཀུན་ཀྱང་ཐེག་
མཆོག་ཟབ་མོའི་ཆོས་ལ་སྤྱོད། །ཐེག་ཆེན་ཡོངས་རྫོགས་ཞིང་དེར་སྐྱེ་
བར་ཤོག ། རྫུ་འཕྲུལ་སྟོབས་ཀྱིས་མཐའ་ཡས་ཞིང་རྣམས་བགྲོད། །
མཆོད་སྤྲིན་རྒྱ་མཚོ་ལག་པའི་མཐིལ་ནས་འབྱུང་། །རྒྱལ་བ་ཀུན་་་་་
མཆོད་འགྲོ་ཀུན་སྨིན་གྲོལ་མཛད། །སྤྲུལ་སྐུའི་ཞིང་མཆོག་དེ་རུ་སྐྱེ་
བར་ཤོག །རིན་ཆེན་པདྨོ་རྣམ་པར་སྣང་ཞེས་བྱ། །བྱང་ཆུབ་ཤིང་
མཆོག་སྟོང་དང་དྲུག་བརྒྱ་བ། ། །མེ་ཏོག་འབྲས་བུའི་རྒྱན་ཕྲེང་དུ་
མས་བརྒྱན། །དེ་མཐོང་ཡོན་ཏན་སྣ་ཚོགས་ཐོབ་པར་ཤོག །རིན་
ཆེན་ས་གཞི་མེ་ཏོག་དུ་མས་བརྒྱན། །དེ་དབུས་པདྨ་གེ་སར་སྡོང་
པོའི་ཚོགས། །དག་གསལ་བཟང་ཞིང་བཀྲ་བའི་འོད་ཟེར་ཅན། །
པདྨོའི་གདན་མཆོག་དེ་འདྲ་མཐོང་བར་ཤོག །དེ་སྟེང་རྒྱལ་བ་་་་་་
མགོན་པོ་འོད་དཔག་མེད། །གཡས་ན་བྱང་ཆུབ་སེམས་དཔའ་སྤྱན་
རས་གཟིགས། །གཡོན་ན་བྱང་ཆུབ་སེམས་དཔའ་མཐུ་ཆེན་ཐོབ། །
གྲངས་མེད་སེམས་དཔས་བསྐོར་བ་མཐོང་བར་ཤོག །འོད་ནི་་་་་་་
དཔག་མེད་གཟི་བརྗིད་དཔག་མེད་དང༌། །སྐུ་ཚེ་དཔག་མེད་དགེ་
འདུན་དཔག་མེད་དང་། །བྱང་ཆུབ་སེམས་དཔས་བསྐོར་ཞིང་་་་་་
མཛེས་གྱུར་པ། །རྒྱལ་མཆོག་དེ་འདྲེའི་དྲུང་དེར་སྐྱེ་བར་ཤོག །ཞིང་
དེར་པདྨོ་མཆོག་ལས་སྐྱེས་ནས་ཀྱང་། །ལྷ་ཡི་མིག་དང་ལྷ་ཡི་རྣ་བ་
149



དང་། །སྔོན་གནས་དྲན་དང་བློ་གྲོས་མཁས་མཆོག་དང་། །རྫུ་
འཕྲུལ་མཆོག་གི་སྟོབས་ཀྱང་འཐོབ་པར་ཤོག །བདག་གི་མགོན་
མཛད་རྒྱལ་བ་འཇིག་རྟེན་མགོན། །རྫོགས་པའི་སངས་རྒྱས་མཆོག་
དེ་མཐོང་ནས་ཀྱང༌། །གུས་དང་བཅས་པས་ཟབ་ཡངས་ཆོས་ཐོབ་
ནས། སྐད་ཅིག་དེ་ལ་ས་བཅུ་ཡོངས་རྫོགས་ཤོག །བདེ་ཆེན་འོད་
དཔག་མེད་ཀྱིས་ལུང་བསྟན་པའི། །སངས་རྒྱས་བྱེ་བ་མང་ལ་མཆོད་
པར་བགྱི། །རྫུ་འཕྲུལ་སྟོབས་ཀྱིས་ཞིང་མང་སོང་ནས་ནི། །རྒྱལ་བ་
ཀུན་མཆོད་འགྲོ་ཀུན་སྨིན་གྲོལ་ཤོག །སྣོད་ཀྱི་འཇིག་རྟེན་བདེ་སྐྱིད་
བསམ་མི་ཁྱབ། །བཅུད་ཀྱི་སེམས་ཅན་བདེ་ཚོགས་བསམ་མི་ཁྱབ། །
རྒྱལ་བ་སྲས་བཅས་བདེ་སྤྲུལ་བསམ་མི་ཁྱབ། །ཞིང་མཆོག་བསམ་མི་
ཁྱབ་དེར་སྐྱེ་བར་ཤོག །འཆི་བའི་ཚེ་ན་རྒྱལ་བ་འོད་དཔག་མེད། །
འཁོར་དང་བཅས་པ་མཐོང་ནས་རབ་དགའ་བར། །ཏིང་འཛིན་མི་
བརྗེད་དྲན་པས་འཆི་འཕོས་ནས། །བདེ་བ་ཅན་དུ་བརྫུས་ཏེ་སྐྱེ་་་་
པར་ཤོག །བདེ་ཆེན་དཔའ་བོ་དཔའ་མོའི་ཚོགས་རྣམས་ཀྱིས། །
གདུགས་དང་རྒྱལ་མཚན་བ་དན་རོལ་མོའི་སྒྲ། སྣ་ཚོགས་མཆོད་་་་
པའི་སྤྲིན་གྱིས་རབ་བསུས་ནས། །མཁའ་ལ་སྤྱོད་པའི་ཞིང་དེར་་་་་
འཁྲིད་པར་ཤོག །དགེ་སློང་རྒྱལ་སྲས་ཆོས་ཀྱི་འབྱུང་གནས་ཞེས། །
དྲན་དང་བློ་གྲོས་རྟོགས་པ་དང་ལྡན་པ། །ཤེས་རབ་བརྩོན་འགྲུས་
150



རྒྱ་ཆེ་རབ་དགའ་བ། །དེ་ཡི་སྨོན་ལམ་ཇི་བཞིན་བདག་གྱུར་ཅིག །
དཀོན་མཆོག་གསུམ་གྱི་བདེན་པ་ཆེན་པོ་དང་། །ཆོས་དབྱིངས་རང་
བཞིན་རྣམ་དག་བྱིན་བརླབས་དང༌། ཆོས་ཅན་རྒྱུ་འབྲས་དྲི་མེད་
ནུས་མཐུ་དང༌། །ལྷག་བསམ་བྱང་སེམས་སྨོན་ལམ་རྣམ་དག་དང༌། །
དགེ་བ་བསགས་དང་གསོག་འགྱུར་ཀུན་གྱི་མཐུས། །སྨོན་ལམ་འདི་
བཏབ་ངེས་པར་འགྲུབ་གྱུར་ཅིག །ཅེས་པའི་སྨོན་ལམ་འདི་ཉིད་ཀླུ་སྒྲུབ་ཀྱིས་
མཛད་པའོ། ། །
།
བདེ་བ་ཅན་གྱི་སྨོན་ལམ་བཞུགས།
o)。
oད༠
ཨ རང་གི་སྤྱི་བོར་པདྨ་དང་ཟླ་བའི་གདན་ལ་འོད་དཔག་
མེད༔ ནམ་མཁའ་བདེ་བ་ཅན་ཞིང་ཁམས་བསམ་ལ༔ ཨོ་བྷིསྭཱ་
ཧཱ ཨ་མི་དྷེ་ཝ་ཧྲཱིཿ སརྦ་ཀུ་རུ་ཧཱ༔ སརྦ་ས་ཏྭ་ནན༔ མ་ཧཱ་ལོ་ཀ་
སྭཱ་ཧཱ༔ ཧཱི༔ བདག་གི་སྤྱི་བོར་འོད་དཔག་མེད༔ དམར་གསལ་
མཉམ་བཞག་ལྷུང་བཟེད་བསྣམས༔ སྐྱིལ་ཀྲུང་ཆོས་གོས་སྤྲུལ་སྐུའི་
ཚུལ༔ ནམ་མཁའ་ཐམས་ཅད་སྐུ་མཆོག་གི༔ འོད་ཟེར་བདེ་བ་
ཅན་གྱི་ཞིང་༔ ལྷ་དང་ལྷ་མོ་སེམས་དཔའ་དང་༔ སེམས་མ་ཉན་
ཐོས་མཁའ་འགྲོའི་ཚོགསསྤྱན་རས་གཟིགས་དབང་གཡས་སུ་་་་་་
བཞེངས༔ མཐུ་ཆེན་ཐོབ་པ་གཡོན་ནས་རོལ༔ པདྨ་འབྱུང་གནས་
151
oo
oད༠



མདུན་ན་འཁོད༔ སྲས་བཅས་རྒྱལ་བའི་ཐུགས་རྗེས་གཟིགས༔ བདེ་
བ་ཅན་དུ་བདག་སོགས་དྲོངས༔ འཆི་འཕོས་བར་དོ་གང་དུའང་
ཚེ་ལེན་དབང་པོ་མེད་པ་དང་༔ དེ་ནས་ཚེ་འཕོས་བདེ་བ་ཅན་
སྣང་བ་མཐའ་ཡས་ཞབས་དྲུང་དུ༔ བདག་སོགས་འགྲོ་རྣམས་སྐྱེ་
བར་ཤོག༔ སྣ་ཚོགས་རིན་པོ་ཆེ་ཡི་གཞི༔ སྐྱེད་མོས་ཚལ་དང་ཡིད་
འོང་ལ༔ རྨ་བྱ་ལ་སོགས་བྱ་རྣམས་ཀྱང་༔ ཡིད་འོང་སྐད་འབྱིན་གར་
དུ་མཛེས༔ རབ་དགའི་ཞིང་དུ་སྐྱེ་བར་ཤོག༔ ཕྱོགས་བཞི་རིན་ཆེན་
སྒྲོམ་བུ་ལཿ ཡོན་ཏན་བརྒྱད་ལྡན་ཆུ་འབེབས་ཤིང་༔ མུ་ཏིག་ཤེལ་
ནི་ཆར་དུ་འབེབས་ འདོད་ཡོན་མཆོད་པ་རང་བཞིན་གྲུབ༔ དྲི་
མེད་ཞིང་དེར་སྐྱེ་བར་ཤོག༔ནོར་བུའི་སྒྲོན་མེ་བསྒྲུངས་འདས་་་་་་་
འབར༔ དྲི་ཞིམ་སྤོས་མཆོག་ངད་ལྡན་ཞིང་༔ ཨུཏྤལ་ཀུ་མུད་ཏ་ལ་
སོགས༔ མེ་ཏོག་སྣ་ཚོགས་རང་གྲུབ་བོ༔ འོད་འཕྲོའི་ཞིང་དེར་སྐྱེ་
བར་ཤོག༔ བླ་བྲེ་དང་ནི་ཡོལ་བ་ཡང་༔ སྣ་ཚོགས་དར་དང་པཉྩ་
ལི༔ ཕྱོགས་དང་ཕྱོགས་མཚམས་ཐམས་ཅད་དུ༔ སིལ་སྙན་ཅི་
བཞིན་མདོ་ལོང་བསིལ༔ འོད་འབྱེད་ཞིང་དེར་སྐྱེ་བར་ཤོག༔ འདོད་
པའི་ཡོན་ཏན་སྣ་ཚོགས་པ༔ ཡིད་འོང་གདུགས་དང་རྒྱལ་མཚན་
བསྒྲེངས༔ སྣ་ཚོགས་རིན་ཆེན་ཁང་བཟང་མཛེས༔ འོད་ལྔའི་འཇའ་
ཡི་དྲྭ་པར་ལྡན༔ སྦྱོང་དཀའི་ཞིང་དེར་སྐྱེ་བར་ཤོག༔ ལྷ་ཡི་བུ་མོ་ལྔ་
o)
152



oད༠
olo
o)。
བརྒྱས་ཡང་ བཞིན་སྡུག་སྙན་པའི་གླུ་ལེན་ཅིང་༔ རོལ་མོ་བྲོ་གར་
ལ་སོགས་པས༔ ཇི་སྙེད་མཆོད་པ་འབུལ་བར་བྱེད༔ མངོན་འགྱུར་
ཞིང་དེར་སྐྱེ་བར་ཤོག༔ ལྷ་ཡི་བུ་མོ་ལྔ་བརྒྱས་ཀྱང་༔ རྒྱན་དང་གླུ་
གར་རོལ་མོ་སྤྲོ༔ རྫུ་འཕྲུལ་བཞི་ཡི་ཀ་བ་ལ་ཚད་མེད་བཞི་ཡི་
གདན་གཤམས་ཤིང་ རིང་དུ་སོང་བའི་ཞིང་སྐྱེས་ཤོག༔ ལྷ་དང་
ལྷ་མོ་དཔག་མེད་ཀྱི བཀྲ་ཤིས་དག་ནི་ཅི་མཐུན་འབོད༔ འདོད་
དགུ་རིན་ཆེན་གཏེར་བུམ་ལ༔ མི་བཟད་པ་ཡི་ལོངས་སྤྱོད་མངའ
མི་གཡོའི་ཞིང་དེར་སྐྱེ་བར་ཤོག༔ དེ་འདྲའི་ལྷ་གནས་ནུབ་ཕྱོགས་
དེརཿ སྐྱེ་དང་འཆི་བ་ཡོད་མ་ཡིན པདྨ་ལ་ནི་རྫུས་ཏེ་འཁྲུངས
དེ་ཀུན་ནད་དང་རྒས་པ་སྤངས༔ ལེགས་པའི་ཞིང་དེར་སྐྱེ་བར་
ཤོག༔ འཚེ་བ་ལས་ནི་རྣམ་པར་གྲོལ༔ གཅིག་གི་གཅིག་ལ་བརྩེ་བ་
སྟེ༔ དབང་མཆོག་ས་གཞི་མངོན་དགའ་བར༔ པདྨའི་ཞིང་དེར་
དགའ་ཞིང་རོལ༔ ཆོས་སྤྲིན་ཞིང་དེ་སྐྱེ་བར་ཤོག༔ ས་བཅུ་རྫོགས་
པའི་སངས་རྒྱས་ཞིང་༔ བདེ་བ་ཅན་ཞེས་པདྨའི་གནས༔ བདེ་
ཆེན་སྐྱིད་པའི་རང་བཞིན་ལྡན༔ སྡུག་བསྔལ་དང་ནི་འཕོ་འགྱུར་
བྲལ༔ ཀུན་ཏུ་འོད་དེར་སྐྱེ་བར་ཤོག༔ ཉོན་མོངས་མེད་ཅིང་རྣམ་
རྟོག་བྲལ༔ དགྲ་དང་འཚེ་བའི་མིང་མི་གྲགས༔ དགེ་བ་ཆེན་པོའི་
རང་བཞིན་ལས༔ སྡིག་པ་མི་གནས་མི་དགེ་བྲལ༔ མ་ཆགས་
Olo
o
olo
153



པདྨར་སྐྱེ་བར་ཤོག༔ ཡེ་ཤེས་ལྔ་ཡི་རང་བཞིན་ལས༔ འོད་གསལ་
ཆེན་པོར་དཀྱིལ་འཁོར་ཆེ ཆགས་པ་ཡོད་ཀྱང་འཇིགས་པ་མེད༔
བསོད་ནམས་ཡེ་ཤེས་རྒྱ་མཚོའི་ཞིང་༔་འཁོར་ལོ་རྫོགས་པའི་ས་
ཐོབ་ནས། ཡེ་ཤེས་བླ་མའི་ས་མཆོག་ཏུ༔ སེམས་ཅན་མ་ལུས་
འདྲེན་གྱུར་ཅིག༔ ངན་སོང་གསུམ་གྱི་གནས་སྟོང་ཞིང་༔ ངན་
འགྲོའི་ས་བོན་མ་ལུས་དག མཐོ་རིས་གསུམ་གྱི་ལས་དག་ཅིང་
བསོད་ནམས་སངས་རྒྱས་བྱང་སེམས་ཀྱི༔ གོ་འཕང་མཆོག་ལ་རབ་
གནས་ཤོག༔ འོད་དཔག་མེད་དང་སྙིང་རྗེ་ཅན༔ མཐུ་ཆེན་རྡོ་རྗེ་
འཛིན་པ་པོ༔ པདྨ་ལས་འབྱུང་སློབ་དཔོན་མཆོག༔ བྱང་ཆུབ་སེམས་
དཔའ་སེམས་མ་ཡི༔ ཐུགས་བསྐྱེད་སྨོན་ལམ་གང་དེ་དག བདག་
ཅག་རྣམས་ཀྱི་འགྲུབ་གྱུར་ཅིག ཅེས་པ་འཕོ་བའི་ཆ་རྐྱེན་དུ་པདྨས་མཛད་པ་
བཞིན༔ བདག་མཁར་ཆེན་བཟའ་མཚོ་རྒྱལ་གྱིས་བྲིས་ནས་སྦས་པའོ༔ ས་མ་ཡཿ རིག་
འཛིན་ཆེན་པོ་སྟག་ཤམ་ནུས་ལྡན་རྡོ་རྗེས་གཏེར་ནས་གདན་དྲངས་པའོ། །
154



ས་
རྫོགས་པའི་སངས་རྒྱས་འོད་དཔག་ཏུ་མེད་པས་
རྒྱལ་བ་ཀ༔ཐོག་པ་དམ་པ་བདེ་གཤེགས་ལ་
གནང་བའི་སྒྲུབ་ཐབས་ལས་ཁོལ་དུ་བྱུང་
་ བའི་བདེ་སྨོན་བཞུགས།
བ་བྱེ
ཁམས་ལ་ཟླ
༄༅། །དེ་ལ་འདིར་བདེ་བར་གཤེགས་པ་ཐམས་ཅད་ཀྱི་སོ་སོར་རྟོག་པའི་ཡེ་ཤེས་ཀྱི་
རང་མདངས་ལས་ཤར་བ་ནུབ་ཕྱོགས་འཇིག་རྟེན་གྱི་ཁམས་མང་པོ་འདས་པའི་ཕ་རོལ་ན་་
སངས་རྒྱས་ཀྱི་ཞིང་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱད་ཅུ་རྩ་གཅིག་གི་ཡོན་ཏན་དང་། །
བཀོད་པ་ཐམས་ཅད་གཅིག་ཏུ་བསྡུས་པའི་ཞིང་མཆོག་བདེ་བ་ཅན་ཞེས་བྱ་བ་རྒྱལ་བ་་་་་་
ཐམས་ཅད་ཀྱི་གསུངས་རྡོ་རྗེའི་བདག་ཉིད། ཉེ་བའི་སྲས་ཆེན་པོ་བརྒྱད། རྒྱལ་སྲས་ཉན་
ཐོས་ཕྱིར་མི་ལྡོག་པའི་འཁོར་ཚོགས་རྒྱ་མཚོ་ལྟ་བུས་བསྐོར་བ། དེ་དག་ངེས་དོན་བཞུགས་
པ་ལས་མ་གཡོས་བཞིན་ཏུ་ཐུགས་རྗེས་ཡེ་ཤེས་བསམ་གྱིས་མི་ཁྱབ་པ། ཕྱོགས་བཅུ་མཐའ་
ཡས་པའི་འཇིག་རྟེན་གྱི་ཁམས་ལ་རྗེས་སུ་དགོངས་ཤིང་། གང་འདུལ་སྣང་ཆར་མགོན་པོ་
ཚེ་དཔག་མེད་དང་། པད་འབྱུང་། སྤྱན་རས་གཟིགས། སྒྲོལ་མ། རྟ་མགྲིན། ཐུབ་དྲུག །
སངས་རྒྱས་སྟོང་སོགས་སྤྲུལ་པ་ཡང་སྤྲུལ། ཉིང་སྤྲུལ་བསམ་གྱི་མི་ཁྱབ་པའི་ཕྲིན་ལས་རྒྱ་
མཚོ་ལྟ་བུས་སེམས་ཅན་རྒྱ་མཚོ་སྨིན་པར་མཛད་པའི་ཚུལ་གསུང་རབ་རྣམས་སུ་རྒྱ་ཆེར་་་་་
བྱུང་བ་དེ་ཉིད་སྒྲུབ་པའི་ཚུལ་ཡང་། གསར་རྙིང་གི་བཀའ་སྲོལ་རྣམས་སུ་མཐའ་ཡས་པ་
འབྱུང་བ་ལས། སྐབས་སུ་བབས་པ་འདི་ནི་བདེ་བ་ཆེན་པོ་པདྨ་བཛྲ་གྱི་རྡོ་རྗེའི་ལུང་ལས།
དགེ་སློང་ལུས་ཐུང་ཤ་རྩ་དམར། །རྟག་ཏུ་ཞལ་ནི་ནུབ་ལ་གཟིགས། །སེམས་དཔའ་ང་ཡི་
སྤྲུལ་པ་ཡིན། །ཞེས་སོགས་བསྔགས་པའི་རྔ་སྒྲ་ཡང་ཡང་བསྒྲགས་ཤིང་། གང་ཅན་གྱི་
ལྗོངས་སུ་སྔ་འགྱུར་བསྟན་པའི་བདག་པོར་རྩོད་མེད་དུ་གྲུབ་པ། རྨད་དུ་བྱུང་བའི་སློབ་
དཔོན་ཆེན་པོ་ཞི་བ་ལྷ་དང༌། དཔལ་འཁོར་ལོ་སྡོམ་པའི་སྒྲུབ་བརྙེས་བལ་བོ་བྷ་དན་པ་
སོགས་ཀྱི་སྐྱེ་བའི་ཡང་སྲིད། ཤར་ཀཿཐོག་པ་ཆེན་པོ་དམ་པ་བདེ་གཤེགས་ལ། བཅོམ་
155
བ
.



ས་ལ་བཞུགས་པ
ལབ་
ལྡན་འདས་སྣང་བ་མཐའ་ཡས་ཉིད་ཀྱིས་དགོངས་པའི་བྱིན་རླབས་རང་སྣང་གི་ཚུལ་དུ་་་་་་
སངས་རྒྱས་ཉིད་ཀྱི་གསང་སྔགས་མ་ཧཱ་ཡོ་ག་ལྟར་སྒྲུབ་པའི་ཐབས་དང༌། བདེ་བ་ཅན་དུ་
སྐྱེ་བའི་སྨོན་ལམ་འདི་ཉིད་གནང་། དེས་སྲས་ཀྱི་དམ་པ་གྲུབ་ཆེན་ཀརྞ་པ་ཆེན་པོའི་རྣམ་
འཕྲུལ་ཀུན་དུ་འོད་ཀྱི་ས་ལ་བཞུགས་པ་གཙང་སྟོན་རྡོ་རྗེ་རྒྱལ་མཚན་ལ་གནང་། དེས་སྤྱན་
སྔ་རིན་པོ་ཆེ་རྨོག་སྟོན་བསོད་ནམས་འབུམ་ལ་གནང་ཞིང་དེ་དག་རྣམས་ནི་དག་པའི་སྣང་
ཆར་བདེ་བ་ཅན་གྱི་ཞིང་ཁམས་སྟོན་འཁོར་འབྲལ་མེད་དུ་གཟིགས་ཤིང་། ད་ལྟ་བདེ་བ་
ཅན་དུ་བྱང་སེམས་བློ་གྲོས་སྙིང་པོ། ཟླ་བའི་མྱུ་གུ། བདེ་བའི་མྱུ་གུ་ཞེས་པའི་མཚན་
བཟུང་ནས་དངོས་སུ་བཞུགས་ལ་བརྒྱུད་འཛིན་དང༌། སྐལ་ལྡན་དད་གུས་ཅན་དག་ཀྱང་
ཞིང་དེར་ཁྲིད་པར་ཞལ་གྱིས་བཞེས་པ་དང་། མ་འོང་སྐལ་པ་སྐར་མ་བཀྲམ་པ་བདེ་
གཤེགས་ཚེ་དཔག་ཏུ་མེད་པ། སེངྒེ་གཞོན་ནུ། འོད་ཟེར་རབ་ཏུ་འཕྲོ་བ་ཞེས་བྱ་བར་
འཚང་རྒྱ་བར་འགྱུར་པའི་སྐྱེས་ཆེན་དེ་དག་ལས་རིམ་པར་བརྒྱུད་པའི་བདེ་བ་ཅན་དུ་སྐྱེ་་་
བའི་སྨོན་ལམ་འདི། བདེ་བ་ཅན་དུ་བཞུགས་པའི་མགོན་པོ་འོད་དཔག་མེད་དང་། ཆོས་
རྗེ་གཙོ་འཁོར་ཡིད་ལ་དྲན་ཞིང་། གདུང་ཤུགས་དྲག་པོའི་མཆི་མ་འཁྲུག་བཞིན་ཕྱག་ཐལ་
མོ་སྦྱར་ལ་དུས་རྒྱུན་གསོལ་བ་འདེབས་པའི་ཚིག །
བདེ་བ་ཅན་དུ་བྱང་སེམས་བློ་གྲོས་སྙིང་། །ཁ་བ་ཅན་དུ་ཆོས་
རྗེ་ཀཿ ཐོག་པ། ་།མ་བྱོན་བདེ་གཤེགས་ཚེ་དཔག་མེད་པ་ཞེས། །
གྲགས་པའི་རྩ་རྒྱུད་བླ་མར་གསོལ་བ་འདེབས། །བདེ་བ་ཅན་དུ་སྐྱེ་
བར་ཐུགས་རྗེས་ཟུང་། ཞེས་རྒྱུན་དུ་གསོལ་འདེབས་འདི་དང་སྒོམ་ཟླས་འདི་ལ་
བརྩོན་ན་ཕན་ཡོན་བསམ་གྱིས་མི་ཁྱབ་ཅིང་། དེ་ལྟར་སངས་རྒྱས་མངོན་སུམ་བཞུགས་
པའི་མདོ་སོགས་ལས། སྣང་བ་མཐའ་ཡས་རྗེས་སུ་དྲན་པའི་ཏིང་ངེ་འཛིན་བསྒོམ་པའི་
ཕན་ཡོན་མཐའ་ཡས་པར་གསུང་པ་མ་ཟད། འོད་དཔག་མེད་ཉིད་ཀྱིས་སེམས་ཅན་གང་
དག་གི་ཁ་ནུབ་ཏུ་བལྟས་ནས་མེ་ཏོག་འཐོར་ཞིང་ཐལ་མོ་སྦྱར་ནས། བཅོམ་ལྡན་འདས་དེ་
བར་
་མས
156



སཔE
སམང
ས
olo
o)
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མགོན་པོ་འོད་་་་་
དཔག་ཏུ་མེད་པ་ལ་ཕྱག་འཚལ་ཞིང་སྐྱབས་སུ་འཆིའོ་ཞེས་ཕྱག་འཚལ་ནའང་། བདེ་བ་
ཅན་གྱི་ཞིང་དེར་སྐྱེ་བར་སྟོན་པ་ཡང་དག་པར་རྫོགས་པའི་སངས་རྒྱས་བདེན་པར་སྨྲ་ཞིང་
བརྫུན་མེད་པས་ཡང་ཡང་གསུང་པས་ཐེ་ཚོམ་སྤོང་ལ་དད་པ་རྩེ་གཅིག་པས། །
འདི་ནས་ནུབ་ཀྱི་ཕྱོགས་རོལ་ན། །འོད་དཔག་མེད་པའི་ཞིང་
ཁམས་ཡོད། །སུ་ཞིག་དེ་ཡི་མཚན་འཛིན་པ། །དེ་ནི་དེ་རུ་སྐྱེ་བར་
འགྱུར། །བདེན་པར་བ།སུང་པ་མི་བསླུ་ཕྱིར། །བདག་གི་རྒྱལ་བའི་
མཚན་འཛིན་པས། །འདི་ནས་འཆི་འཕོས་གྱུར་མ་ཐག །ཞིང་
མཆོག་དེ་རུ་སྐྱེ་བར་ཤོག ཞེས་ཡང་ཡང་སྨོན་ལམ་འདེབས་རྗེས་སྔགས། ཨོཾ་ཨཱ་མི་
དྷེ་ཝ་དྷཱི པདྨ་དྷེ་ཝ་ཧཱུྃ་ཧཱུྃ༔ ཨོཾ་ཨ་རོ་ལིཀཱ ཅུང་གསོགས་ནས། འཕགས་པ་བཟང་པོ་སྤྱོད་
པའི་ཡང་བསྔོ་བཅས་གྲུབ་རྗེས། སྨོན་ལམ་ནི། །
རིགས་ཀྱི་བུ་དང་རིགས་ཀྱི་བུ་མོ་གང་གིས་བརྩོན་འགྲུས་རྒྱུན་་་
ཆད་མེད་པར་བཟླས་པས་གསང་སྔགས་མངོན་དུ་གྱུར་ནས་སེམས་་་
ཅན་ཐམས་ཅད་ཀྱི་འདྲེན་པ་མཆོག་ཏུ་གྱུར་ཅིག །དད་པ་མཆོག་
ལྡན་རིགས་ཀྱི་བུ་དང་རིགས་ཀྱི་བུ་མོ་ཡིས། །དམིགས་ཡུལ་མཆོག་
ཏུ་གྱུར་པའི་ཡུལ་གྱི་བླ་མ་ལ། །མོས་གུས་འབྲས་བུ་དུས་གསུམ་
སངས་རྒྱས་དབྱེར་མེད་གསུང་མཆོག་སྐུ། །གསུང་གི་དབང་ཕྱུག་
སྣང་བ་མཐའ་ཡས་ཉམས་བླང་སྟེ། རིག་འཛིན་ལམ་དང་མཐར་
ཐུགས་འབྲས་བུ་མཆོག་ཉིད་ཐོབ་གྱུར་ནས། །མཐའ་མེད་སྲིད་མཚོ་
o༡
ས་པ་བ
157



ཐར་པའི་དེད་དཔོན་མཆོག་ཐོབ་ཤོག །ཞེས་ཅི་འགྲུབ་བཟླས་ན། མདོ་
བརྒྱུད་རྣམས་ནས་ཇི་སྐད་གསུང་པའི་ཕན་ཡོན་རྒྱ་ཆེན་པོ་ཐོབ་རྒྱུ་ཐེ་ཚོམ་མེད་དོ། །དམ་
པ་རིན་པོ་ཆེས་གསུངས་པའི་འོད་ཆོག་ལས་མདོར་བསྡུས་ཞིག་ཚུར་བཤུས་པ་ལགས། དགེ་
མི་ཏྲ་སྙིང་ཐིག་ལས། རྣམ་དག་བདེ་བ་ཅན་དུ་སྐྱེ་
པའི་སྨོན་ལམ་མི་ཏྲ་ཛོ་ཀས་མཛད་པ། །
༄༅། གོ#ཎཧཱུྃ༔ འཕགས་པ་འཇིག་རྟེན་དབང་ཕྱུག་ལ་ཕྱག་
འཚལ་ལོ། །ཨོཾ་མ་ཎི་པདྨེ་ཧཱུྃ༔ མགོན་པོ་འོད་དཔག་མེད་པ་དང
སྙིང་རྗེ་ཅན་དང་མཐུ་ཆེན་ཐོབ༔ བྱང་ཆུབ་སེམས་དཔའ་མ་ལུས་
དགོངས༔ བདག་ཅག་ནམ་ཞིག་འཆི་འཕོས་གྱུར་པའི་ཚེ༔ གཤེས་
ངན་མ་ཡིན་ཚགས་སུ་ཚུད་པ་དང་༔ ནད་གཅོད་ཆུང་ཞིང་དབང་
པོ་གསལ་བ་དང་༔ དངོས་ཀུན་མ་ཆགས་ཆོས་ཉིད་བདེ་ལྡན་ཤོག༔
ཡི་དམ་ཐུགས་རྗེ་ཆེན་པོའི་ཞལ་མཐོང་སྟེ༔ བླ་མ་དམ་པ་རྣམས་ཀྱི་
ལུང་བསྟན་ནས༔ རྒྱལ་བ་རྒྱ་མཚོའི་ཚོགས་ཀྱིས་བྱིན་རླབས་ནས་
ཆོས་སྐྱོངས་རྣམས་ཀྱིས་བར་ཆད་སེལ་བར་ཤོག༔ བྱང་ཆུབ་སེམས་
དཔའ་རྣམས་ཀྱི་ཤུལ་མཚོན་ཏེ༔ སེམས་མ་ལྷ་མོས་ནམ་མཁའ་གང་
བ་ཡིས༔ སྣ་ཚོགས་རོལ་མོའི་སྒྲ་དང་བཅས་ནས་ནི༔ ནུབ་ཕྱོགས་
བདེ་བ་ཅན་དུ་འཁྲིད་པར་ཤོག༔ དཔལ་གྱི་ཞིང་རབ་བདེ་བ་ཅན་
158
oདo



oc
oད。
དེ་ན༔ བདག་སོགས་དད་པའི་སྟོབས་ཀྱིས་ཕྱིན་ནས་ཀྱང ས་བཅུ་
བྱང་སེམས་ལམ་ལྔ་གཅིག་ཅར་བསྒྲོད༔ བྱང་ཆུབ་སེམས་དཔའི་
གྲལ་དུ་འཁོད་པར་ཤོག༔ སངས་རྒྱས་ཞིང་མཆོག་བདེ་ཆེན་དེ་ཉིད་
དུ༔ སངས་རྒྱས་འོད་དཔག་མེད་པའི་ཞབས་དྲུང་དུ༔ པདྨའི་ཟེའུ་
འབྲུ་མཛེས་པའི་གདན་སྟེང་དུ༔ གཞོན་ནུ་བདེ་ལྡན་རྟག་ཏུ་སྐྱེ་་་་་
བར་ཤོག༔ ས་བཅུའི་སེམས་དཔའ་རྣམས་ཀྱི་སྐལ་བ་མཉམ༔ སངས་
རྒྱས་འོད་དཔག་མེད་པའི་ཆོས་བརྙེས་ནས༔ གདམས་པའི་བདེན་
པ་མཐོང་ནས་སངས་རྒྱས་ཤོག༔ རྡོ་རྗེ་འཛིན་པའི་ས་ལ་ཕྱིན་པར་
ཤོག༔ ཨོཾ་མ་ཎི་པདྨེ་ཧཱུྃ༔ ནུབ་ཕྱོགས་བདེ་བ་ཅན་གྱི་ཞིང༔ དཔལ་
གྱི་ཞིང་རབ་དེ་ན་ནི༔ ཐམས་ཅད་པདྨོར་བརྫུས་ཏེ་སྐྱེ༔ མངལ་
སོགས་སྐྱེ་བའི་མིང་ཡང་མེད༔ ཐམས་ཅད་གཞོན་ནུ་མཛེས་པའི་
ཚུལ༔ རྒས་ཤིང་འཁོག་པའི་མིང་ཡང་མེད༔ ཞིང་མཆོག་དེ་རུ་སྐྱེ་
བར་ཤོགག ཐམས་ཅད་བདེ་སྐྱིད་ཕུན་སུམ་ཚོགས༔ ན་འཆི་སྡུག་
བསྔལ་མིང་ཡང་མེད༔ ཐམས་ཅད་རྡོ་རྗེའི་ཚེ་དང་ལྡན༔ འཆི་འཕོ་
ལྟུང་བའི་མིང་ཡང་མེད༔ ཞིང་མཆོག་དེ་རུ་སྐྱེ་བར་ཤོག༔ ནུབ་
ཕྱོགས་བདེ་བ་ཅན་གྱི་ཞིང་༔ ས་གཞི་རིན་ཆེན་མཉམ་པར་བརྡལ༔
ངམ་གྲོགས་གཡང་བའི་མིང་ཡང་མེད༔་ཞིང་མཆོག་དེ་རུ་སྐྱེ་བར་
ཤོག༔ འཕགས་པའི་སྐུ་ལས་འོད་འཕྲོས་པས༔ ཉིན་དང་མཚན་མོའི་
o)༠
oo
oo
olo
159



མིང་ཡང་མེད༔ ཡིད་བཞིན་ཟས་ཀྱི་འཚོ་བས་ནི༔ བཀྲེས་སྐོམ་ལོག་
འཚོའི་མིང་ཡང་མེད༔ ཞིང་མཆོག་དེ་རུ་སྐྱེ་བར་ཤོག༔ འཇམ་
མཛེས་པདྨའི་འོད་དང་ལྡན༔ ཚ་གྲང་སྡུག་བསྔལ་མིང་ཡང་མེད༔
བདེ་འོ་སྐྱིད་དོ་རྣམ་དག་ཞིང་༔ མ་དག་འཁྲུལ་པའི་མིང་ཡང་མེད༔
ཞིང་མཆོག་དེ་རུ་སྐྱེ་བར་ཤོག༔ དཔལ་གྱི་ཞིང་རབ་དེ་ན་ནི༔ ཐམས་
ཅད་ཉོན་མོངས་སྡུག་བསྔལ་བྲལ༔ ཕོ་མོར་ཆགས་སྡང་མིང་ཡང་
མེད༔ ཐམས་ཅད་འཛུམ་ཞིང་བདེ་བར་གནས ཁྲོ་གཏུམ་འཐབ་
རྩོད་མིང་ཡང་མེད༔ ཞིང་མཆོག་དེ་རུ་སྐྱེ་བར་ཤོག༔ ཐམས་ཅད་
ཆོས་ཉིད་བདེན་པ་བརྙེས༔ ཉོན་མོངས་འཁྲུལ་པའི་མིང་ཡང་མེད༔
ཐམས་ཅད་ཡོན་ཏན་ཕུན་སུམ་ཚོགས༔ ཉེས་དང་སྐྱོན་གྱི་མིང་ཡང་
མེད༔ ཞིང་མཆོག་དེ་རུ་སྐྱེ་བར་ཤོག༔ མགོན་པོ་འོད་དཔག་མེད་པ་
དང༔ མགོན་པོ་ཐུགས་རྗེ་ཅན་རྣམས་ཀྱིས༔ བདག་དང་མཐའ་
ཡས་སེམས་ཅན་རྣམས་ བདེ་ཆེན་གནས་སུ་འདྲེན་པར་ཤོག ཨོ་
མ་ཎི་པདྨེ་དྷསཱ༔ འཇིག་རྟེན་མགོན་ལ་སྐྱབས་སུ་མཆི༔ འཇིག་རྟེན་
མགོན་པོའི་ཐུགས་རྗེའི་གཟིགས༔ ཐུགས་རྗེས་ལྕགས་ཀྱུས་རབ་
བཟུང་སྟེ༔ བདེ་ཆེན་གནས་སུ་སྐྱེ་བར་ཤོག༔ བདེ་ཆེན་གནས་སུ་
སྐྱེས་གྱུར་ནས༔ ཕྱིར་མི་ལྡོག་པའི་ས་ཐོབ་ནས༔ མྱུར་དུ་སངས་རྒྱས་
ཐོབ་པར་ཤོག བོཥ པའི་ཧཱུྃ༔ ཅེས་བདེ་ཆེན་ཞིང་གི་སྨོན་ལམ་གུ་རུ་
oo
160



མི་ཏྲ་ཛཱ་ཀིས་མཛད་པའོ། །ས་མ་ཡ༔ རྒྱ་རྒྱ་རྒྱ༔
། 1:|:ཀྱི་
oད༠
oo
བཀའ་རྫོགས་པ་ཆེན་པོ་སངས་རྒྱས་དགོངས་འདུས་
འགྲོ་བ་ཀུན་བསྒྲོལ་ལས༔ བདེ་ཆེན་ཞིང་གི་སྨོན་
ལམ་ཐར་པའི་སྒོ་འབྱེད་བཞུགས་སོ༔
བོ༈ ༔ ཐིགའརནལམིར ཐཱནལཏཁའིཧཱུྃ༔ སངས་རྒྱས་འོད་དཔག་
མེད་ལ་ཕྱག་འཚལ་ལོ༔ ཨོཾ་མ་ཎི་པདྨེ་ཧཱུྃ ཨེ་མ་ཧོ་འདི་ནས་ནུབ་
ཀྱི་ཕྱོགས་རོལ་སྟེང་གི་ཞིང༔ སངས་རྒྱས་ཞིང་ཁམས་རྣམ་དག་བདེ་
བ་ཅན༔ ཡེ་ཤེས་ལྔ་ཡི་འོད་ཟེར་ཕྱོགས་བཅུར་འཕྲོ༔ འཇའ་ཚོན་སྣ་
ཚོགས་འབྲེལ་བའི་ཕོ་བྲང་མཆོག༔ སྣང་ལ་རང་བཞིན་མ་གྲུབ་
བ ཏེགས་ལ་འཕར དེ་སྟེང་རྒྱལ་བ་མགོན་པོ་འོད་དཔག་མེད༔
གཡས་སུ་བྱང་ཆུབ་སེམས་དཔའ་སྤྱན་རས་གཟིགས༔ གཡོན་དུ་
བྱང་ཆུབ་སེམས་དཔའ་མཐུ་ཆེན་ཐོབ༔ འཁོར་དུ་བྱང་སེམས་དགེ་
སློང་དགེ་འདུན་ནི༔ ཐམས་ཅད་མཚན་དཔེ་གསེར་མདོག་འོད་
ཕུང་ལྡན༔ བྱེ་བ་ས་ཡ་དུང་ཕྱུར་གྲངས་མེད་པ་བསམ་གྱིས་མི་
ཁྱབ་འཁོར་གྱིས་བསྐོར་བའི་ཞིང༔ བདེ་ཆེན་རྒྱལ་བའི་ཞིང་དེར་སྐྱེ་
བར་ཤོག༔ ས་གཞི་ཐམས་ཅད་གསེར་གྱི་མིག་མང་རིས༔ གདུག་
དང་རྒྱལ་མཚན་བ་དན་བླ་རེ་དང༔ མེ་ཏོག་བདུག་སྤོས་མར་མེ་དྲི་
olo
oo
0
Iག
。
161



olo
ཆབ་སོགས༔ ཞལ་ཟས་རོལ་མོ་གཟུགས་སྒྲ་དྲི་རོ་རེག ཕུན་ཚོགས་
རང་བྱུང་ཞིང་དེར་སྐྱེ་བར་ཤོག བཀྲ་ཤིས་རྟགས་བརྒྱད་འདོད་
དགུའི་ལོངས་སྤྱོད་ཚོགས༔ ཡིད་འོང་ཙམ་ནས་རང་བྱུང་ཤུགས་
ཀྱིས་འབེབས༔ ཀུན་བཟང་མཆོད་སྤྲིན་དཔག་ཏུ་མེད་པའི་ཚོགས
ལོངས་སྤྱོད་འདོད་དགུའི་ཞིང་དེར་སྐྱེ་བར་ཤོག༔ རོ་བརྒྱ་ལྡན་པ་
བདུད་རྩིའི་རྫིང་བུའི་ཆུ༔ ཡན་ལག་བརྒྱད་ལྡན་བསིལ་དྲོད་རང་
དགར་འགྱུར༔ ཁྲུས་ཐོབ་ཙམ་གྱིས་ལས་ཉོན་མྱུར་དུ་དག༔ མྱང་
བས་ཏིང་འཛིན་འབུམ་ཕྲག་སྒོ་འབྱེད་ཅིང༔ དགའ་བདེ་རྒྱས་པའི་
ཞིང་དེར་སྐྱེ་བར་ཤོག༔ ཚུལ་ཁྲིམས་རྣམ་དག་དཔག་བསམ་ལྗོན་
པའི་ཤིང༔ ཡལ་ག་ལོ་འདབ་རེག་འཇམ་འབྲས་བུ་སྨིན༔ བཀྲག་
མདངས་གསལ་ཞིང་འོད་ཟེར་འབུམ་འབུམ་འཕྲོ༔ བྱ་རིགས་སྣ་
ཚོགས་ཐེག་ཆེན་ཆོས་སྒྲ་སྒྲོགས༔ ཐེག་ཆེན་རྒྱལ་བའི་ཞིང་དེར་སྐྱེ་
བར་ཤོག༔ ཆོས་ཉིད་ཡེ་ཤེས་མི་འགྱུར་སྟོང་པའི་སྐུ༔ མ་འགགས་
རང་གསལ་འཁོར་སོགས་ཕུན་སུམ་ཚོགས༔ བསམ་གཏན་སྟོང་ཉིད་
བཅོ་བརྒྱད་ཟས་ཟ་ཞིང༔ མཐའ་དང་དབུས་མེད་ཞིང་ཁམས་རཱ་
གའི་འོད༔ སྨོན་ལམ་འོད་ཀྱི་ཞིང་དེར་སྐྱེ་བར་ཤོག༔ སྐུ་ཚེ་ལོ་གྲངས་
བྱེ་བ་ཐེར་འབུམ་ཕྲག༔ སྐྱེ་འཆི་མེད་ཅིང་འཇའ་ལུས་རྡོ་རྗེའི་སྐུ །
གང་བསམ་ཆོས་དང་མཛད་པ་དྲན་པས་འགྲུབ༔ ཉིན་དང་མཚན་
oད༠
o)。
oད。
162



མོའི་མིང་མེད་ཞིང་གི་ཚད༔ ཐུགས་རྗེ་འོད་ཀྱི་ཞིང་དེར་སྐྱེ་བར་
ཤོག༔ འོད་དང་འོད་ཟེར་དྲྭ་བ་འཁྲིགས་པའི་ཀློང༔ རིག་ལྔའི་ཞིང་
ན་སྣ་ཚོགས་སྤྲུལ་བསྒྱུར་གྱི༔ ཐིག་ལེ་ཐིག་ཕྲན་མཆོད་པའི་ལྷ་མོ་
རྣམས༔ མཆོད་སྤྲིན་རྒྱ་མཚོ་ལག་པའི་མཐིལ་བླངས་ནས༔ རྒྱལ་བ་
རྣམས་ལ་གང་མཉེས་མཆོད་སྤྲིན་སྤྲོ ཡེ་ཤེས་འོད་ལྔའི་ཞིང་དེར་སྐྱེ་
བར་ཤོག༔ རྒྱུ་རྐྱེན་མེད་པ་རང་སྣང་འོད་ཀྱི་ལུས༔ དགའ་བདེ་
རང་འབར་མ་འགག་བདེ་བ་ཅན༔ དག་པ་རབ་འབྱམས་འཁོར་
ཚོགས་ལྷུན་གྱིས་གྲུབ༔ ཀུན་ཀྱང་གསེར་མདོག་མཚན་དཔེ་ལྡན་པ་
པོ༔ རྫུ་འཕྲུལ་མཐའ་ཡས་ཞིང་ཀུན་མ་ལུས་བསྒྲོད༔ དབང་བསྐུར་
ཆོས་ཀྱི་བརྡ་རིགས་ལུང་ཡང་བསྟན༔ སྨོན་ལམ་འོད་ཀྱི་ཞིང་དེར་སྐྱེ་
པར་ཤོག༔ འབྱུང་ལྔ་རྣམ་དག་ཉེས་སྒྲིབ་མིང་མེད་ནས༔ དུག་ལྔ་
མ་རིག་ཕུང་པོའི་སྒྲིབ་དག་ཅིང༔ ཀུན་བཟང་དགོངས་པ་སྟོང་
གསལ་ཤུགས་ལ་འཆར༔ ཕ་རོལ་ཕྱིན་དྲུག་འབད་སྩོལ་མི་དགོས་
ནས༔ བྱམས་དང་སྙིང་རྗེ་བློ་གྲོས་ཕུན་སུམ་ཚོགས༔ བདེ་ཆེན་
ལྷུན་གྲུབ་ཞིང་དེར་སྐྱེ་བར་ཤོག༔ བདག་སོགས་འདི་ནས་ནམ་ཞིག་
ཚེ་འཕོས་དུས༔ སྣང་བ་འཛིན་བྲལ་རྨི་ལམ་སྒྱུ་མའི་ཚུལ༔ གང་ལ་
བདེན་མེད་བྲག་ཆའི་མཚངས་རིག་ནས༔ དོན་དམ་གནས་ལུགས་
རང་ངོ་ཤེས་པར་ཤོག ནམ་འཆི་ནད་གཅོད་ཆུང་ལ་དབང་པོ་
oo
oo
163



གསལ༔ འཇིག་རྟེན་འདི་ན་འཛིན་ཆགས་བྲལ་བར་ཤོག༔ དུས་
གསུམ་བདེ་བར་གཤེགས་པས་སྤྱན་གྱིས་གཟིགས༔ བྱང་ཆུབ་་་་་་
སེམས་དཔའ་རྣམས་ཀྱི་ཤུལ་མཚོན་ནས༔ སེམས་མ་བདེ་སྟོང་་་་་་
མཁའ་འགྲོས་གནས་སྐྱོལ་ཞིང༔ འཇའ་འོད་ལམ་ལ་རོལ་མོའི་སྒྲ་
དང་བཅས༔ བདེ་ཆེན་དག་པའི་ཞིང་དེར་ཁྲིད་པར་ཤོག༔ མ་
བཅོས་རྣམ་དག་ཞིང་དེར་ཕྱིན་གྱུར་ནས་འགྲོ་བའི་མགོན་པོ་
སངས་རྒྱས་ཉིད་ཀྱི་དྲུང༔ པད་མའི་སྡོང་པོ་ཟེའུ་འབྲུའི་གདན་སྟེང་
དུ༔ ལོངས་སྤྱོད་བདེ་ལྡན་བྱང་སེམས་ཆ་ལུགས་རྫོགས༔ བརྫུས་
སྐྱེས་འོད་ཀྱི་སྣང་ལུས་ཐོབ་པར་ཤོག༔ རྒས་དང་རྒུད་པ་མངལ་
སྐྱེས་མིང་མེད་ཅིང༔ སྐྱེ་འཆི་ལས་བྲལ་རྡོ་རྗེའི་ཚེ་དང་ལྡན༔ གཞོན་
ནུའི་བདེ་མྱང་ཡིད་འོང་མཆོད་ལྷ་འགྲོགས༔ རིན་ཆེན་འདོད་པའི་
ཁང་བཟང་དེར་སྐྱེས་ཤོག༔ བག་ཆགས་བར་དོའི་འཁྲུལ་སྣང་ཡ་་་་
ངའི་སར༔ རང་སྣང་དག་པའི་ལྷ་དང་ལྷ་མོ་ཡིས༔ ལུང་བསྟན་སྒྲ་
འོད་ཟེར་གསུམ་རང་ངོ་ཤེས༔ རང་རིག་འོད་གསལ་དགོངས་པ་
འཆར་བར་ཤོག༔ ཆོས་ཉིད་བར་དོར་ཡེ་ཤེས་དག་པར་འཆར
སྲིད་པ་བར་དོར་འབྱུང་ལྔའི་རང་ས་ཟིན༔ རིག་དྲུག་འཁོར་བའི་
སྡུག་བསྔལ་དུ་ཁ་རྣམས༔ ཐམས་ཅད་གང་ལ་ཆགས་སེམས་མདུད་
པ་གྲོལ རང་རིག་དབང་ཐོབ་བྱ་རྒོད་སྙི་གྲོལ་ལྟར་ནུབ་ཕྱོགས་
olo
oདe
164



oདo
བདེ་བ་ཅན་གྱི་ཞིང་དྲན་ནས༔ རང་སྣང་ལས་ངན་འཁྲུལ་རྟོགས་
ཀུན་སྤང་ཞིང༔ ཆོས་ཉིད་རྣམ་དག་སྐད་ཅིག་ས་ལམ་བསྒྲོད༔ ཆོས་
དབྱིངས་བདེ་ཆེན་གནས་ལུགས་མངོན་གྱུར་ནས༔ རྫོགས་པའི་
སངས་རྒྱས་ས་ལ་ཕྱིན་པར་ཤོག༔ ཞིང་དེར་ཕྱིན་ནས་ཆོས་འཁོར་
བསྐོར་བསྐུལ་ཞིང་༔་ཆོས་རྔ་སྒྲོགས་པས་འཇིག་རྟེན་ཞིང་ཁམས་
སུ༔ སངས་རྒྱས་བསྟན་དར་འགྲོ་ཀུན་བདེ་ལེགས་འབྱུང༔ ཀུན་
ཀྱང་འཕགས་པའི་ཞིང་ལྟར་བདེ་སྐྱིད་ལྡན༔ རང་གཞན་དོན་
གཉིས་མཐའ་རུ་ཕྱིན་པར་ཤོག༔ ཅེས་ཉིན་མཚན་དུས་དྲུག་སྨོན་
ལམ་བཏབ་ན་བདེ་ཆེན་ཞིང་དུ་སྐྱེ་བར་འགྱུར་རོ༔ ས་མ་ཡཱ༔ རྒྱ་
རྒྱ་རྒྱ༔ གཏེར་རྒྱ༔ སྦས་རྒྱ༔ ཟབ་རྒྱ༔ གསང་རྒྱ༔ གཉེར་རྒྱ་
གབ་རྒྱ༔ མཎཾ༔ ཨ༔
oད༠
o
ན།
སྐྱོབ་པ་རིན་པོ་ཆེའི་བདེ་སྨོན་བཞུགས།
།
: | ༄༅། །གསོལ་བ་འདེབས་སོ་རྒྱལ་བ་འོད་དཔག་མེད། །ཐུགས་
རྗེ་གཟིགས་ཤིག་རྗེ་བཙུན་སྤྱན་རས་གཟིགས། །བྱིན་གྱིས་རློབས་
ཤིག་རྒྱལ་སྲས་མཐུ་ཆེན་ཐོབ། །ཡེ་ཤེས་འོད་ཀྱི་ཞིང་དེར་དྲང་དུ་
གསོལ། །ཐུགས་རྗེས་འོད་ཀྱི་ཞིང་དེར་དྲང་དུ་གསོལ། །འཕྲིན་ལས་
འོད་ཀྱི་ཞིང་དེར་དྲང་དུ་གསོལ། །སྨོན་ལམ་འོད་ཀྱི་ཞིང་དེར་དྲང་
165



དུ་གསོལ། །བདེ་ཆེན་ཞིང་གྲགས་རྒྱལ་བའི་ཞིང་ཁམས་སུ། །བཅོམ་
ལྡན་མགོན་པོ་སྣང་བ་མཐའ་ཡས་དང༌། །བློ་གྲོས་སྙིང་པོ་ཡབ་སྲས་
ཞབས་དྲུང་དུ། །བདག་སོགས་ཚེ་འཕོས་དེ་རུ་སྐྱེ་བར་ཤོག །དེར་
ཡང་ཏིང་འཛིན་དགོངས་པ་མཐར་ཕྱིན་ནས། །ཆོས་སྐུ་མངོན་གྱུར་
གཞན་སྣང་གདུལ་བྱ་ཡིས། །བློ་དངོས་བཞིན་དུ་དགོངས་པ་བསྐོང་
བ་དང་། །དཔག་མེད་མཛད་པས་འགྲོ་བ་ཀུན་གྲོལ་ཤོག །འདི་
ནས་ནུབ་ཀྱི་ཕྱོགས་རོལ་ན། །འོད་དཔག་མེད་པའི་ཞིང་ཁམས་་་་་་
ཡོད༑ །སུ་ཞིག་དེ་ཡི་མཚན་འཛིན་པ། །ཞིང་མཆོག་དེ་རུ་སྐྱེ་བར་
ཤོག །པདྨོ་འདམ་གྱིས་མ་གོས་ལྟར། །སྲིད་གསུམ་དྲི་མས་མ་གོས་
ཞིང་། །སྲིད་པའི་པདྨོ་ལས་བྱུང་པའི། །བདེ་བ་ཅན་དུ་སྐྱེ་བར་
ཤོག །སརྦ་མངྒ་ལཾ། དགེའོ། །
བདེ་བ་ཅན་དུ་སྐྱེ་བ་འཛིན་པའི་སྨོན་ལམ་བཞུགས།
༄༅། །ན་མོ་ལོ་ཀེ་ཤྭ་རཱ་ཡ། །བཅོམ་ལྡན་དེ་བཞིན་གཤེགས་པ་
དགྲ་བཅོམ་པ། །ཡང་དག་རྫོགས་པའི་སངས་རྒྱས་བླ་ན་མེད། །ཚེ་
དང་ཡེ་ཤེས་དཔག་མེད་རྣམ་ངེས་པ། །གཟི་བརྗིད་རྒྱལ་པོའི་ཞབས་
ལ་ཕྱག་འཚལ་ལོ། །སྐྱེ་རྒ་ན་འཆིའི་ཉམ་ཐག་འགྲོ་བ་ལ། །འཆི་མེད་
ཚེ་ཡི་དངོས་གྲུབ་སྩོལ་མཛད་པ། །སངས་རྒྱས་ཚེ་དཔག་མེད་པས་
166



ལུང་བསྟན་པ། །ངས་ནི་སྔོན་ཚེ་སྨོན་ལམ་འདི་བཏབ་བོ། །སེམས་
ཅན་གང་གིས་ང་ཡི་མིང་ཐོས་པའི། །འཇིག་རྟེན་ཁམས་ན་གནས་
པའི་སེམས་ཅན་རྣམས། །དེ་དག་ང་ཡི་ཞིང་དུ་ལྷགས་ནས་ཀྱང་། །
སྐྱེ་བ་གཅིག་ལ་ཕྱིར་མི་ལྡོག་པར་འགྱུར། །འདྲེན་པ་ཁྱོད་ཀྱི་མཐུ་
དང་སྨོན་ལམ་མཆོག །བདེ་ལྡན་ཞིང་བཀོད་མདོ་ནས་གསུངས་པ་
བཞིན། །བདག་ཀྱང་ཚེ་དཔག་མེད་ལ་སྐྱབས་སུ་མཆི། །ལུས་འདི་
བོར་ནས་སྐྱེ་བ་ལེན་པར་ཤོག །སྨོན་ལམ་མཐའ་ཡས་ཡོངས་སུ་་་་་་
རྫོགས་པའི་མཐུས། །ཕྱོགས་བཅུར་བཞུགས་པའི་སངས་རྒྱས་ཐམས་
ཅད་ཀྱིས། །ཡོན་ཏན་བསྔགས་པའི་ཕྲེང་པ་བརྗོད་པའི་ཞིང་། །
བདེ་བ་ཅན་དུ་རྫུས་ཏེ་སྐྱེ་བར་ཤོག །རྐང་གཉིས་གཙོ་བོ་འོད་་་་་་་
དཔག་མེད་པ་དང༌། །སྤྱན་རས་གཟིགས་དབང་མཐུ་ཆེན་ཐོབ་ལ་
སོགས༑ །སངས་རྒྱས་བྱང་སེམས་དཔག་མེད་བཞུཊ་པའི་ཞིང་། །
བདེ་བ་ཅན་དུ་རྫུས་ཏེ་སྐྱེ་བར་ཤོག །ལག་མཐིལ་ལྟར་མཉམ་རིན་
ཆེན་ས་གཞི་ནི། །ཐམས་ཅད་གསེར་གྱི་དྲ་བས་ཁྱབ་གྱུར་ཅིང་། །ངོ་
མཚར་པདྨ་མང་པོས་གང་བའི་ཞིང༌། །བདེ་བ་ཅན་དུ་རྫུས་ཏེ་སྐྱེ་
བར་ཤོག །པདྨ་རེ་རེའི་རྩེ་མོ་ཐམས་ཅད་ལས། །དཔག་མེད་འོད་
འཕྲོ་འོད་ཟེར་ཐམས་ཅད་ཀྱིས། །བདེ་གཤེགས་སྤྲུལ་པ་ཕྱོགས་་་་་་་
བཅུར་འགྱེད་པའི་ཞིང་། །བདེ་བ་ཅན་དུ་རྫུས་ཏེ་སྐྱེ་བར་ཤོག །
167



2
ལྗོན་ཤིང་སྣ་ཚོགས་རིན་ཆེན་བདུན་ལས་གྲུབ། །ཁ་དོག་དབྱིབས་
ལེགས་མཛེས་ཤིང་བལྟ་ན་སྡུག །སྙན་པའི་སྒྲ་དབྱངས་ཕྱོགས་་་་་
བཅུར་སྒྲོགས་པའི་ཞིང་། །བདེ་བ་ཅན་དུ་རྫུས་ཏེ་སྐྱེ་པར་ཤོག །བྱ་
ཚོགས་རྣམ་མང་བདེ་གཤེགས་སྤྲུལ་པའི་བྱ། །སྣ་ཚོགས་སྐད་སྙན་
སྙན་པར་སྒྲོག་བྱེད་ཅིང༌། །ཀུན་གྱིས་མགོན་པོ་རྗེས་སུ་དྲན་པའི་
ཞིང་། །བདེ་བ་ཅན་དུ་རྫུས་ཏེ་སྐྱེ་བར་ཤོག །ཆུ་ཀླུང་ཉམས་དགའ་
དྲི་མཆོག་རྣམས་དང་ལྡན། །རྒྱལ་བའི་ཡོན་ཏན་དཔག་མེད་སྒྲ་་་་་
ཚོགས་ཀུན། །རྟག་པར་རྒྱུན་མི་འཆད་པར་སྒྲོགས་པའི་ཞིང་། །
བདེ་བ་ཅན་དུ་རྫུས་ཏེ་སྐྱེ་བར་ཤོག །གསེར་གྱི་མདོག་ཅན་ལྷ་མི་
ཐམས་ཅད་ཀྱང་། །སྣ་ཚོགས་གོས་གྱོན་རིན་ཆེན་རྒྱན་གྱིས་སྤྲས། །
དམ་ཆོས་དགའ་བདེ་དཔག་མེད་སྤྱོད་པའི་ཞིང༌། །བདེ་བ་ཅན་དུ་
རྫུས་ཏེ་སྐྱེ་བར་ཤོག །ཟས་དང་གོས་དང་མལ་ཆ་སྨན་རྣམས་དང༌། །
ཆོས་གོས་ལྷུང་བཟེད་རིན་ཆེན་ཁང་པ་སོགས། །ཡིད་ལ་བསམ་མ་
ཐོག་ཏུ་འབྱུང་བའི་ཞིང༌། །བདེ་བ་ཅན་དུ་རྫུས་ཏེ་སྐྱེ་བར་ཤོག །
གདུགས་དང་རྒྱལ་མཚན་ལ་སོགས་མཆོད་པའི་རྫས། །ཡིད་ལ་་་་་་
བསམ་མ་ཐག་ཏུ་ཅི་འདོད་ཀུན། །མགོན་པོའི་སྨོན་ལམ་སྟོབས་ལས་
འབྱུང་བའི་ཞིང་། །བདེ་བ་ཅན་དུ་རྫུས་ཏེ་སྐྱེ་བར་ཤོག །ལྷ་ཡི་མིག་
དང་ལྷ་ཡི་རྣ་བ་དང༌། །ཚེ་རབ་དྲན་དང་བློ་གྲོས་མཁས་མཆོག་
168



སོགས། །རྫུ་འཕྲུལ་སྟོབས་རྣམས་ཐོབ་པར་འགྱུར་བའི་ཞིང་། །
བདེ་བ་ཅན་དུ་རྫུས་ཏེ་སྐྱེ་བར་ཤོག །འཆི་བའི་ཚེ་ན་སངས་རྒྱས་བྱེ་
བ་ཕྲག །དགུ་བཅུ་རྩ་དགུས་མངོན་སུམ་ལུང་སྟོན་ཅིང་། །སངས་
རྒྱས་སྟོང་གིས་དགྱེས་པའི་ཕྱག་རྐྱང་ནས། །བདེ་བ་ཅན་དུ་རྫུས་ཏེ་
སྐྱེ་བར་ཤོག །བདག་དང་སེམས་ཅན་འཆི་བའི་དུས་ཀྱི་ཚེ། །
འདྲེན་མཆོག་ཆོས་ཀྱི་རྒྱལ་པོ་འོད་དཔག་མེད། །དགེ་སློང་བརྒྱ་་་་་
ཕྲག་ཚོགས་ཀྱིས་ཡོངས་བསྐོར་ནས། །བརྩེ་བས་བདག་གི་མདུན་དུ་
འབྱོན་གྱུར་ཅིག །མགོན་པོ་འཁོར་བཅས་བདག་གིས་མཐོང་ནས་
ཀྱང་། །སེམས་ལ་དགའ་བདེ་དཔག་མེད་སྐྱེ་བ་དང་། །དྲན་པ་མ་
ཉམས་སྐད་ཅིག་དེ་ཉིད་ལ། །བདེ་བ་ཅན་དུ་རྫུས་ཏེ་སྐྱེ་བར་ཤོག །
འཇིག་རྟེན་དབང་ཕྱུག་རྒྱལ་པོའི་བྱིན་རླབས་དང་། །ཆོས་ཀྱི་འབྱུང་
གནས་སྨོན་ལམ་མཐུ་སྟོབས་དང༌། །འོད་དཔག་མེད་པའི་བྱིན་་་་་
རླབས་ཆེན་པོའི་མཐུ། །དགེ་བ་གང་བསགས་ཀུན་གྱི་ནུས་མཐུ་
དང་། །འོད་གསལ་ཕྱག་རྒྱ་ཆེན་པོའི་བྱིན་རླབས་དང༌། །དཀོན་
མཆོག་གསུམ་གྱི་བདེན་པའི་བྱིན་རླབས་ཀྱིས། །སྨོན་ལམ་འདི་དག་
ཇི་བཞིན་འགྲུབ་པར་ཤོག། མི་གཙང་ལུས་འདི་བོར་བར་གྱུར་མ་
ཐག །བདེ་བ་ཅན་དུ་རྫུས་ཏེ་སྐྱེ་བར་ཤོག །སྐྱེས་མ་ཐག་ཏུ་ས་བཅུ་
རབ་རྫོགས་ཏེ། །སྤྲུལ་པས་ཕྱོགས་བཅུར་གཞན་དོན་བྱེད་པར་ཤོག །
169



ཅེས་པ་འདི་ཡང་དོལ་པོ་པ་ཤེས་རབ་རྒྱལ་མཚན་དཔལ་བཟང་པོས་བཀོད་པའོ། །
ཀུན་མཁྱེན་ཆེན་པོས་མཛད་པའི་བདེ་བ་ཅན་གྱི་
ཞིང་གི་བསྟོད་སྨོན་བཞུགས།
༄༅། །ན་མོ་གུ་རུ་བྷྱ སྟོང་གསུམ་མི་མཇེད་འདི་ཡི་ནུབ་ཏུ། །
སངས་རྒྱས་ཞིང་ཁམས་བདེ་བ་ཅན་ཞེས། །གསེར་གྱི་ས་གཞི་ལག་
མཐིལ་ལྟར་མཉམ། །བདེ་བ་ཅན་ལ་གུས་པར་ཕྱག་འཚལ། །ཡན་
ལག་བརྒྱད་ལྡན་མཚོ་རྫིང་དུ་མ། །ཁ་ཁྱོན་དཔག་ཚད་བཅུ་དང་ཉི་
ཤུ༑ །སུམ་ཅུ་དང་ནི་བཞི་བཅུ་ལྔ་བཅུ། །བསིལ་ཆུས་ཁྱབ་པའི་ཞིང་
ལ་ཕྱག་འཚལ། །ཁ་ཅིག་དཔག་ཚད་བརྒྱ་སྟོང་ཚད་ཙམ། །ཟབས་
སུ་དཔག་ཚད་བཅུ་གཉིས་ལ་སོགས། །ཆུ་ཀླུང་དག་ལ་ལྷ་ཡི་སྒྲ་་་་་་
དབྱངས༑ །སྣ་ཚོགས་སྒྲ་དབྱངས་འབྱུང་ལ་ཕྱག་འཚལ། །ཆུ་འགྲམ་
གནས་པའི་ལྷ་བྲན་དུ་མ། །ལོང་བུ་པུས་མོ་རྐེད་པ་ཙམ་དང་། །དེ་
བཞིན་མཆན་ཁུང་ཙམ་ཡང་ནུབ་སྟེ། །ཇི་ལྟར་འདོད་བཞིན་འབྱུང་
ལ་ཕྱག་འཚལ། །གྲང་དྲོ་ལ་སོགས་ཇི་ལྟར་བསམ་བཞིན། །རྒྱ་སྤོས་
ཙན་དན་སྦྲུལ་སྙིང་ལ་སོགས། །དྲི་ཞིམ་སྤོས་ཆུས་ཁྱབ་པའི་ཞིང་
ཁམས། །བདེ་བ་ཅན་ལ་གུས་པར་ཕྱག་འཚལ། །ཕྱོགས་རྣམས་ཀུན་
ཏུ་ལྷ་ཡི་མེ་ཏོག །ཨུད་པ་ལ་དང་པདྨ་དཀར་པོ། །མནྡ་ར་བས་ཁྱབ་
170



པའི་ཞིང་ཁམས། །བདེ་བ་ཅན་ལ་གུས་པར་ཕྱག་འཚལ། །པདྨོ་
དག་ནི་དཔག་ཚད་གཅིག་དང༌། །གཉིས་གསུམ་བཞི་ལྔའི་ཚད་ཙམ་
ཡོད་ཅིང་། །མེ་ཏོག་སྣ་ཚོགས་གང་བའི་ཞིང་ཁམས། །བདེ་བ་ཅན་
ལ་གུས་པར་ཕྱག་འཚལ། །མཛེས་ལྡན་པདྨོ་རེ་རེ་དག་ལ། །འོད་
ཟེར་སྟོང་ཕྲག་སོ་དྲུག་འབྱུང་བས། །ཉི་ཟླའི་འོད་ལས་ལྷག་པའི་
ཞིང་ཁམས། །བདེ་བ་ཅན་ལ་གུས་པར་ཕྱག་འཚལ། །འོད་ཟེར་རེ་
རེའི་རྩེ་མོ་དག་ལས། །སངས་རྒྱས་སྐུ་ནི་གསེར་གྱི་མདོག་ཅན། །
མཚན་དཔེས་རབ་ཏུ་བརྒྱན་པའི་ཞིང་ཁམས། །བདེ་བ་ཅན་ལ་གུས་
པར་ཕྱག་འཚལ། །མཐའ་བསྐོར་དག་ལས་རྔོན་ཤིང་སྣ་ཚོགས། །མ་
ར་ཀ་དང་བྱི་རུ་ལ་སོགས། །རིན་ཆེན་དག་ལས་གྲུབ་པའི་ཞིང་་་་་་
ཁམས༑ །བདེ་བ་ཅན་ལ་གུས་པར་ཕྱག་འཚལ། །ཁ་ཅིག་རྩ་བ་
གསེར་གྱི་རང་བཞིན། །སྡོང་པོ་རྣམས་ཀྱང་དངུལ་ལས་གྲུབ་པ། །
ཡལ་ཀ་རྣམས་ནི་བཻ་ཌཱུར་ཞིང་ཁམས། །བདེ་བ་ཅན་ལ་གུས་པར་་་་་
ཕྱག་འཚལ། །ལོ་མ་རྣམས་ནི་ཤེལ་ལས་གྲུབ་པའི། །འདབ་མ་
རྣམས་ཀྱང་སྤུག་གི་རང་བཞིན། །མེ་ཏོག་མུ་ཏིག་དམར་པོའི་ཞིང་
ཁམས། །བདེ་བ་ཅན་ལ་གུས་པར་ཕྱག་འཚལ། ཏ་ལའི་འཕྲེང་བས་
བསྐོར་བའི་ཤིང་མཆོག །ཐམས་ཅད་དྲིལ་བུ་གཡེར་ཁས་མཛེས་པ། །
དྲ་བ་དྲ་ཕྱེད་ཁྱབ་པའི་ཞིང་ཁམས། །བདེ་བ་ཅན་ལ་གུས་པར་ཕྱག་
171



འཚལ༑ །ལྗོན་ཤིང་དག་ལས་སྤྲུལ་པའི་བྱ་ཚོགས། །ཁྱུང་དང་རྨ་བྱ་
ཤིང་ཤང་ངང་པ། །ཀ་རིན་ཏ་ཀ་འཕུར་བའི་ཞིང་ཁམས། །བདེ་བ་
ཅན་ལ་གུས་པར་ཕྱག་འཚལ། །ནེ་ཙོ་རི་སྐེག་དང་ནི་ཁུ་ཕྱུག །ཀུ་ན་
ལ་དང་ཀ་ལ་པིངྐ། །འདབ་ཆགས་སྒྲ་སྙན་སྒྲོགས་པའི་ཞིང་ཁམས། །
བདེ་བ་ཅན་ལ་གུས་པར་ཕྱག་འཚལ། །འདམ་རྫབ་མེད་པའི་གསེར་
དངུལ་མུ་ཏིག །བྱི་རུ་མུ་མིན་བཻཌཱུརྱ་དང༌། །པདྨ་ར་གའི་བྱེ་མ་ལ་
སོགས༑ །གྲམ་བུར་བརྡལ་པའི་ཞིང་ལ་ཕྱག་འཚལ། །སྤོས་དང་
འཕྲེང་བ་བྱུག་པ་ཕྱེ་མ། །གདུགས་དང་རྒྱལ་མཚན་བ་དན་བླ་རེ། །
སིལ་སྙན་སྣ་ཚོགས་རྔ་དང་མཁར་རྔ་། །མཆོད་སྤྲིན་ཁྱབ་པའི་ཞིང་
ལ་ཕྱག་འཚལ། །དབུ་རྒྱན་ན་ཆ་མགུལ་རྒྱན་མཛེས་པ། །ལག་སོར་
རྐང་གདུབ་ཅོད་པན་གདུ་འུ། །དཔུང་རྒྱན་དོ་ཤལ་སེ་མོ་དོ་སོགས། །
རྒྱན་འཕྲེང་ཁེབས་པའི་ཞིང་ལ་ཕྱག་འཚལ། །གསེར་གྱི་ཙོང་ཙོང་མུ་
ཏིག་དྲྭ་བ། །རྔ་ཡབ་ནོར་བུ་དངུལ་གྱི་ཕྲེང་བ། །རྒྱན་ཕྲེང་དཔག་
མེད་ལྡན་པའི་ཞིང་ཁམས། ། བདེ་བ་ཅན་ལ་གུས་པར་ཕྱག་འཚལ། །
རིན་ཆེན་གསེར་གྱི་ས་གཞིའི་སྟེང་དུ། །རྐང་པ་འཇོག་ན་སོར་བཞི་
དམའ་ཞིང༌། ། བཏེགས་ན་སོར་བཞི་ཙམ་ཡང་མཐོ་སྟེ། །ཆོས་
དབྱིངས་ཉམས་དགའི་ཞིང་ལ་ཕྱག་འཚལ། །སྔ་དྲོའི་དུས་སུ་རླུང་
གིས་རྗོན་ཤིང༌། །དེ་དག་བསྒུལ་ནས་སྒྲ་སྙན་སྣ་ཚོགས། །རྒྱུན་ཆད་
172



མེད་པར་འབྱུང་བའི་ཞིང་ཁམས། །བདེ་བ་ཅན་ལ་གུས་པར་ཕྱག་
འཚལ། །ཡིད་འོང་མེ་ཏོག་སྣ་ཚོགས་སིལ་མ། །མི་འགྲེང་བདུན་
སྲིད་ཙམ་དུ་འབབ་ཅིང༌། །སངས་རྒྱས་ཞིང་དུ་མཉམ་པར་བཀྲམ་
ཞིང་། །དེ་བཞིན་དུས་དྲུག་འབྱུང་ལ་ཕྱག་འཚལ། །སངས་རྒྱས་
ཞིང་དུ་སྔ་དྲོ་འདས་ནས། །མེ་ཏོག་མེད་ཅིང་དབེན་ཞིང་ཉམས་
དགའ༑ །ཉིན་མཚན་མེད་ཅིང་འོད་གསལ་རང་བཞིན། །མུན་ནག་
མེད་པའི་ཞིང་ལ་ཕྱག་འཚལ། །སྐྱེ་རྒ་ན་འཆི་མེད་ཅིང་བདེ་བ། །
ངན་སོང་གསུམ་གྱི་སྒྲ་ཡང་མི་གྲགས། །འཇིགས་མེད་རྟག་ཏུ་གནས་
པའི་ཞིང་ཁམས། །བདེ་བ་ཅན་ལ་གུས་པར་ཕྱག་འཚལ། དབུས་སུ་
མགོན་པོའི་ཕོ་བྲང་ཆེན་པོ། །རྒྱར་ནི་དཔག་ཚད་སྟོང་ཕྲག་བཅུ་པ། །
རིན་ཆེན་སྣ་ཚོགས་ལས་གྲུབ་མཛེས་པ། ་ །ལྷ་མོ་བདུན་སྟོང་བསྐོར་
ལ་ཕྱག་འཚལ། །པདྨོ་ཆུ་ཞེས་བྱ་བའི་ཤིང་མཆོག །རྩ་བའི་སྦོམ་ནི་
དཔག་ཚད་ལྔ་བརྒྱ། །དཔང་དུ་དཔག་ཚད་སྟོང་དང་དྲུག་བརྒྱ། །
སྨན་མཆོག་དགོས་འདོད་འབྱུང་ལ་ཕྱག་འཚལ། །འདབ་མ་དཔག་
ཚད་བརྒྱ་ཕྲག་ཁེབས་ལ། །རྟག་ཏུ་ལོ་མ་མེ་ཏོག་འབྲས་བུ། །དབྱར་
དགུན་མེད་པར་སྨིན་པའི་ཞིང་ཁམས། །བྱང་ཆུབ་ཤིང་མཆོག་དེ་ལ་
ཕྱག་འཚལ། །ཟླ་བ་ནོར་བུ་དོན་ཡོད་ཞགས་པ། །ཡལ་ག་ཀུན་ལ་
གསེར་གྱི་རྐུད་པ། །དངུལ་གྱི་སེ་མོ་དོ་དང་རིན་ཆེན། །གཡེར་ཁའི་
173.



དྲ་བ་དཔྱང་ལ་ཕྱག་འཚལ། །སེང་གེའི་ཁ་ནས་འཕྱང་བའི་སྐ་རེག །
དུང་འཕྲེང་གཡུང་དྲུང་དགའ་བ་འཁྱིལ་བ། །དྷ་ནི་ཀ་རིའི་འཕྲེང་
བས་རབ་གཡོས། །ཟ་ར་ཚག་གིས་བརྒྱན་ལ་ཕྱག་འཚལ། །ཆུ་སྲིན་
མ་ཀ་ར་ཡི་ཁ་ནས། །མུ་ཏིག་དམར་པོའི་འཕྲེང་བ་རབ་མཛེས། །
བཀྲ་ཤིས་འཁྱིལ་བས་སྤྲས་པ་ཆེན་པོ། །ཅོད་པན་དར་དཔྱང་བརྒྱན་
ལ་ཕྱག་འཚལ། །གང་གི་རྣ་ལམ་བྱང་ཆུབ་ཤིང་སྒྲ། །ཐོས་ནས་ལྷ་ཡི་
རྣ་བའི་དཔལ་བསྐྱེད། །དབང་པོ་གཞན་རྣམས་དེ་བཞིན་ནད་མེད།།
བྱང་ཆུབ་ཐོབ་པར་མཛད་ལ་ཕྱག་འཚལ། །སངས་རྒྱས་དེ་ཡི་འོད་
ནི་དཔག་མེད། །ཚད་ཀྱིས་གཞལ་བ་མེད་པ་ཆེན་པོ། །དེ་ཕྱིར་འོད་
དཔག་མེད་པ་ཞེས་གྲགས། །སྐྱབས་མཆོག་དེ་ལ་གུས་པར་ཕྱག་
འཚལ༑ །གཡས་ན་འཕགས་པ་སྤྱན་རས་གཟིགས་དབང་། །གཡོན་
ན་མཐུ་ཆེན་ཐོབ་པ་ལ་སོགས། །བྱང་ཆུབ་སེམས་དཔའ་ཚད་མེད་
མཐའ་ཡས། །ཉན་ཐོས་གྲངས་མེད་བསྐོར་ལ་ཕྱག་འཚལ། །གང་
གིས་བདེ་བ་ཅན་དུ་སྐྱེ་བར། །བརྗོད་པ་ཙམ་གྱིས་ཐེ་ཚོམ་མེད་པར།།
དེ་རུ་ངེས་པར་སྐྱེ་བ་ཡིན་པས། །སྨོན་ལམ་འབྲས་བུ་ལྡན་ལ་ཕྱག་
འཚལ༑ །གང་ཞིག་སངས་རྒྱས་དེ་ཡི་མཚན་འཛིན། །འཆི་བའི་ཚེ་
ན་འོད་དཔག་མེད་པ། །དགེ་སློང་དུ་མས་བསྐོར་ནས་དངོས་སུ། །
མདུན་དུ་བརྡར་ནས་བསུས་ལ་ཕྱག་འཚལ། །ཚེ་འདིའི་སྣང་བ་
174



འཕོས་མ་ཐག་ཏུ། །བདེ་བ་ཅན་དུ་རྫུས་ཏེ་སྐྱེ་ཞིང་། །རྫོགས་པའི་
སངས་རྒྱས་དངོས་སུ་མཐོང་ནས། །བྱང་ཆུབ་ལུང་བསྟན་ཐོབ་པར་
མཛོད་ཅིག །ཅེས་པ་འདི་ནི་ས་ག་ཟླ་བའི་ཚེས་བཅོ་ལྔའི་སྔ་དྲོ་ལ་ཞིང་ཁམས་བདེ་བ་
ཅན་ཉེ་བར་གཟིགས་ནས་ཚུལ་ཇི་ལྟ་བ་བཞིན་བསྟོད་པ་ནི། ཆོས་རྗེ་ཀུན་མཁྱེན་ཇོ་ནང་བ་
ཆེན་པོ་ཤེས་རབ་རྒྱལ་མཚན་དཔལ་བཟང་པོ་ནས་རྔོག་ལོ་ཙཱ་བའི་གཟིམ་ཁང་དུ་མཛད་
པའོ༑ །འདི་ལ་བརྩོན་པས་ཕྱི་མ་ལ་བདེ་བ་ཅན་དུ་སྐྱེ་བར་ཐེ་ཚོམ་མེད་དོ། །
པསལ་
oo
བདེ་བ་ཅན་གྱི་སྨོན་ལམ་ཟབ་ལམ་དབང་
དག་གི་ཆ་ལག་བཞུགས། །
༄༅༔ བཅོམ་ལྡན་ཤཱཀྱའི་རྒྱལ་པོའི་ཞིང་འདི་ནས༔ ནུབ་
ཕྱོགས་གངྒཱའི་ཀླུང་གི་བྱེ་མ་སྙེད རྫོགས་སངས་རྒྱས་ཀྱི་ཞིང་ཁམས་
བདེ་བ་ཅན༔ ཁྲག་ཁྲིག་ཕྲག་བརྒྱ་འདས་པའི་ཕ་རོལ་ན༔ ཞིང་
ཁམས་སྐྱོན་མེད་རྣམ་དག་བདེ་བ་ཅན༔ ས་གཞི་ཐམས་ཅད་རིན་
ཆེན་རང་བཞིན་ཏེ ལག་མཐིལ་ལྟར་མཉམ་གཅོང་རོང་མེད་པའི་
གནས༔ མེ་ཏོག་པདྨའི་ཚོགས་ཀྱིས་རབ་བརྒྱན་ཞིང༔ ལྟ་བས་མི་
ངོམ་མཛེས་ཤིང་ཡིད་དུ་འོང༔ ཞིང་མཆོག་དེ་ན་ལྷ་མའི་སྟོན་པ་
ནི༔ སྐུ་ཚེ་དཔག་མེད་རྫོགས་པའི་སངས་རྒྱས་བཞུགས༔ ཉོན་མོངས་
སྤངས་ཤིང་སྨོན་ལམ་དག་པའི་གནས༔ བདག་དང་འགྲོ་ཀུན་ཞིང་
དེར་སྐྱེ་བར་ཤོག༔ དག་གསལ་བཀྲ་བའི་ཞིང་ཁམས་བདེ་བ་ཅན
175



oད༠
OO
རྒྱལ་བའི་རྣམ་འཕྲུལ་སྙན་པའི་སྒྲ་དབྱངས་འབྱིན༔ འཚོ་བའི་ཡོ་
བྱད་ཇི་ལྟར་བསམ་པ་བཞིན༔ འབད་རྩོལ་མེད་པར་ལེགས་པར་
འབྱུང་བའི་གནས༔ ཞིང་མཆོག་དེ་ན་སེམས་ཅན་ངན་སོང་དང་
ལྷ་མ་ཡིན་དང་གཤིན་རྗེའི་མིང་ཡང་མེད༔ དེ་ན་ཕལ་བའི་བུད་
མེད་ཡོད་མ་ཡིན༔ མངལ་ན་གནས་པའང་ཡོད་པ་མ་ཡི་ནོ༔ རིན་
ཆེན་རྣམས་ཀྱི་མེ་ཏོག་པདྨ་ལས༔ བརྫུས་ཏེ་སྐྱེ་བའི་རང་བཞིན་ཤ་
སྟག་གོ༔ མི་དགེ་སྤངས་ཞིང་སྨོན་ལམ་དག་པའི་གནས༔ བདག་
དང་འགྲོ་ཀུན་ཞིང་དེར་སྐྱེ་བར་ཤོག༔ རྣམ་དག་འོད་གསལ་ཞིང་
ཁམས་བདེ་བ་ཅན༔ ཞིང་དེར་སྐྱེས་པའི་སེམས་ཅན་ཐམས་ཅད་
ལ༔ ན་ཚ་ལ་སོགས་སྡུག་བསྔལ་གཏན་མི་འབྱུང༔ ཞིང་དེར་སྐྱེས་
ནས་ངན་སོང་ལྟུང་མི་སྲིད༔ མི་ཁོམ་གནས་སུ་སྐྱེ་བའང་མི་སྲིད་དོ༔
ཞིང་དེར་སྐྱེས་པའི་བྱང་ཆུབ་སེམས་དཔའ་རྣམས༔ ཚེ་ལོ་དཔག་ཏུ་
མེད་པར་སྐུ་བཞུགས་ནས་སྐྱེ་བ་དུ་མར་བྱང་སེམས་སར་གནས་
ཏེ སྤྱོད་པ་རླབས་ཆེན་མཛད་བཞེད་མ་གཏོགས་པ༔ སྐྱེ་བ་གཅིག་
རྗེས་རྫོགས་སངས་རྒྱས་འགྱུར་ཞིང་ཚོགས་གཉིས་རབ་རྫོགས་
སྨོན་ལམ་དག་པའི་ཞིང༔ བདག་དང་འགྲོ་ཀུན་ཞིང་དེར་སྐྱེ་བར་
ཤོག ཐུབ་པས་བསྔགས་པའི་ཞིང་ཁམས་ཁྱད་པར་ཅན༔ བདེ་བ་
ཅན་གྱི་རིན་ཆེན་ཕོ་བྲང་ན༔ སྐུ་ཚེ་དཔག་མེད་རྫོགས་པའི་སངས་
oད༠
༠)༠
OVO
o)༠
176



oད༠
རྒྱས་བཞུགས༔ ཚེ་དཔག་མེད་མགོན་གཡས་ན་སྤྱན་རས་གཟིགས༔
བྱམས་དང་སྙིང་རྗེས་འགྲོ་བ་ཀུན་ལ་གཟིགས༔ མགོན་པོའི་གཡོན་
ན་བྱང་སེམས་མཐུ་ཆེན་ཐོབ༔ དྲི་མེད་བསྟན་པ་རྒྱས་པའི་ཕྲིན་ལས་
མཛད༔ རྒྱལ་བའི་འཁོར་གཞན་ཡོན་ཏན་ཕུན་ཚོགས་ཤིང༔ ཡེ་ཤེས་
ཆེར་རྒྱས་བསམ་གྱིས་མི་ཁྱབ་བཞུགས༔ བདག་ནི་ནམ་ཞིག་འཆི་
བའི་དུས་བྱུང་ཚེ༔ གནས་ངན་རྣམས་སུ་ནམ་ཡང་མི་གོལ་བརཿ ལྷ་
མཆོག་ཁྱེད་ཀྱི་ཞལ་མཐོང་སྔོན་བསུས་ནས༔ བདེ་བ་ཅན་གྱི་ཞིང་
དེར་སྐྱེ་བར་ཤོག༔ པདྨ་ལས་འཁྲུངས་དམ་ཆོས་ཉན་གྱུར་ཞིང༔
རྒྱལ་པས་ལུང་བསྟན་མངོན་ཤེས་རྫུ་འཕྲུལ་ཐོབ༔ སེམས་ཅན་
ཐམས་ཅད་ཞིང་མཆོག་དམ་པ་དེར༔ བདག་གིས་འདྲེན་པའི་རྟེན་
འབྲེལ་འགྲིག་པར་ཤོག༔ དེ་ལྟར་བདག་གི་སྨོན་ལམ་བཟང་པོ་
འདི༔ བླ་མ་མཆོག་དང་མགོན་པོ་སྤྱན་རས་གཟིགས༔ འཁོར་བཅས་
ལ་སོགས་རྒྱལ་དང་རྒྱལ་བ་ཡི༔ སྲས་མཆོག་རྣམས་ཀྱིས་འགྲུབ་པར་
མཛད་དུ་གསོལ༔ ནུབ་ཟངས་མཛོད་དམར་པོ་ནས། སྤྲུལ་སྐུ་རིག་འཛིན་རྒོད་ལྡེམ་
ཅན་གྱི་གཏེར་མའོ། །སརྦ་མངྒ་ལཾ།
།
རྗེ་རིན་པོ་ཆེའི་གསུང་པའི་བདེ་སྨོན་ཕུལ་བྱུང་མ་བཞུགས།
༄༅། །ཕུལ་བྱུང་མཛད་པས་འགྲོ་ལ་མི་ཟད་དཔལ་སྟེར་ཞིང་། །
177



ལན་ཅིག་དྲན་པས་འཆི་བདག་འཇིགས་པ་རིང་དུ་དོར། །རྟག་ཏུ་
བརྩེ་བས་འགྲོ་ལ་བུ་བཞིན་དགོངས་གྱུར་པ། །ལྷ་མའི་སྟོན་པ་ཚེ་
དཔག་མེད་ལ་ཕྱག་འཚལ་ལོ། །ཐུབ་པའི་དབང་པོས་ལན་གྲངས་དུ་
མ་རུ། །ལེགས་པར་ཡོངས་སུ་བསྔགས་པའི་ཞིང་གི་མཆོག བདེ་བ་
ཅན་དུ་སྐྱེ་བའི་སྨོན་ལམ་འགའ། །བརྩེ་བའི་དབང་གིས་ཇི་ལྟར་
ནུས་བཞིན་བརྗོད། །བླང་དོར་གནས་རྣམས་མ་རིག་འཐུག་པོས་
བསྒྲིབས། །ཁོང་ཁྲོའི་མཚོན་གྱིས་མཐོ་རིས་སྲོག་འཕྲོག་ཅིང༌། །
འདོད་སྲེད་ཞགས་པས་འཁོར་བའི་བཙོན་རར་བཅིངས། །ལས་ཀྱི་
ཆུ་བོས་སྲིད་པའི་རྒྱ་མཚོར་ཁྱེར། །ན་རྒའི་སྡུག་བསྔལ་རྦ་རླབས་
མང་པོས་གཡེངས། །མི་བཟད་འཆི་བདག་ཆུ་སྲིན་ཁར་ཆུད་པས། །
མི་འདོད་སྡུག་བསྔལ་ཁུར་གྱིས་ནོན་གྱུར་པ། །མགོན་མེད་བདག་གི་
ཉམ་ཐག་ང་རོ་ཡིས། །ཡིད་ལ་སྨོན་པ་འགྲུབ་པའི་དཔང་པོ་རུ། །
ཕོངས་པའི་གཉེན་གཅིག་འདྲེན་པ་འོད་དཔག་མེད། །སྤྱན་རས་
གཟིགས་དབང་རྒྱལ་སྲས་མཐུ་ཆེན་ཐོབ། །འཁོར་དང་བཅས་ལ་
གུས་པས་གསོལ་འདེབས་ན། །དཔག་མེད་བསྐལ་བར་བདག་ཅག་
རྣམས་ཀྱི་ཕྱིར། །ཐུགས་མཆོག་བསྐྱེད་པའི་དམ་བཅས་མ་བསྙེལ་་་་
བར༑ །འདབ་བཟང་གཙོ་བོ་ལྷ་ཡི་ལམ་ལ་བཞིན། །རྫུ་འཕྲུལ་
སྟོབས་ཀྱིས་བརྩེ་བས་འདིར་གཤེགས་ཤིག །བདག་དང་གཞན་གྱི་
178



དུས་གསུམ་དང་འབྲེལ་བའི་ཚོགས་གཉིས་ཀྱི་རྒྱ་མཚོ་རྣམས་ཕྱོགས་་་
གཅིག་ཏུ་བསྡོམས་པའི་མཐུ་ལ་བརྟེན་ནས། བདག་འཆི་བའི་དུས་
ཉེ་བར་གནས་པ་ན་འདྲེན་པ་འོད་དཔག་ཏུ་མེད་པ་སྲས་ཀྱི་ཐུ་བོ་་་
གཉིས་ལ་སོགས་པའི་འཁོར་གྱིས་བསྐོར་བ་མངོན་སུམ་དུ་མཐོང་་་་
ཞིང་། དེའི་ཚེ་རྒྱལ་བ་འཁོར་དང་བཅས་པ་ལ་དམིགས་པའི་རབ་
ཏུ་དད་པ་དྲག་པོ་སྐྱེས་ཏེ། གནད་གཅོད་ཀྱི་སྡུག་བསྔལ་མེད་པ་་་་་
དང་། དད་པ་ཡུལ་དང་བཅས་པ་མི་བརྗེད་པའི་དྲན་པས། ཤི་
འཕོས་མ་ཐག་ཏུ་རྒྱལ་བའི་སྲས་པོ་བརྒྱད་རྫུ་འཕྲུལ་གྱིས་ལྷགས་ཏེ་་་
བདེ་བ་ཅན་དུ་འགྲོ་བའི་ལམ་ཇི་ལྟ་བ་བཞིན་དུ་བསྟན་པ་ལ་བརྟེན་
ནས་བདེ་བ་ཅན་གྱི་ཞིང་དུ་རིན་པོ་ཆེའི་པདྨ་ལས་ཐེག་པ་ཆེན་པོའི་
རིགས་ཅན་དབང་པོ་རྣོན་པོ་ཤ་སྟག་ཏུ་སྐྱེ་བར་གྱུར་ཅིག །སྐྱེས་མ་
ཐག་ཏུ་གཟུངས་དང་། ཏིང་ངེ་འཛིན་དང༌། དམིགས་པ་མེད་
པའི་བྱང་ཆུབ་ཀྱི་སེམས་དང་། ཟད་མི་ཤེས་པའི་སྤོབས་པ་ལ་་་་་་་
སོགས་པ་ཡོན་ཏན་གྱི་ཚོགས་དཔག་ཏུ་མེད་པ་ཐོབ་པ་དང་། སྟོན་
པ་བླ་ན་མེད་པ་འོད་དཔག་ཏུ་མེད་པ་ལ་སོགས་པ་ཕྱོགས་བཅུའི་་་་
རྒྱལ་བ་སྲས་དང་བཅས་པ་ཐམས་ཅད་མཉེས་པར་བྱས་ནས་ཐེག་པ་
ཆེན་པོའི་བཀའ་ལུང་ཡང་དག་པར་ནོད་པར་གྱུར་ཅིག །དེ་རྣམས་
ཀྱི་དོན་ཇི་ལྟ་བ་བཞིན་དུ་ཁོང་དུ་ཆུད་ནས་སྐད་ཅིག་རེ་རེ་ལའང་་་་་
179



སངས་རྒྱས་ཀྱི་ཞིང་རབ་འབྱམས་སུ་རྫུ་འཕྲུལ་གྱིས་ཐོགས་མེད་དུ་་་་
བགྲོད་ནས་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་ཐམས་ཅད་་
ཡོངས་སུ་རྫོགས་པར་བྱེད་པར་གྱུར་ཅིག །དག་པའི་ཞིང་དུ་སྐྱེས་
ནས་ཀྱང་བརྩེ་བ་ཤུགས་དྲག་པོས་ཀུན་ནས་བསླང་སྟེ་ཐོགས་པ་མེད་
པའི་རྫུ་འཕྲུལ་གྱིས་གཙོ་བོར་མ་དག་པའི་ཞིང་དུ་ཕྱིན་ནས་སེམས་་་
ཅན་ཐམས་ཅད་ཀྱི་རང་རང་གིས་སྐལ་བ་ཇི་ལྟ་བ་བཞིན་དུ་ཆོས་་་་
བསྟན་པ་ལ་བརྟེན་ནས་རྒྱལ་བས་བསྔགས་པའི་ལམ་རྣམ་པར་དག་་
པ་ལ་འགོད་ནུས་པར་གྱུར་ཅིག །སྤྱོད་པ་རྨད་དུ་བྱུང་བ་དེ་དག་
མྱུར་དུ་རྫོགས་པར་བྱས་པའི་སྒོ་ནས་མཐའ་ཡས་པའི་འགྲོ་བའི་དོན་
དུ་རྒྱལ་བའི་གོ་འཕང་བདེ་བླག་ཏུ་ཐོབ་པར་གྱུར་ཅིག །ནམ་ཞིག་
ཚེ་ཡི་འདུ་བྱེད་གཏོང་བ་ན། །འཁོར་ཚོགས་རྒྱ་མཚོས་བསྐོར་བའི་
འོད་དཔག་མེད། །མིག་གི་ལམ་དུ་གསལ་བར་མཐོང་གྱུར་ནས། །
དད་དང་སྙིང་རྗེས་བདག་རྒྱུད་གང་བར་ཤོག་ །བར་དོའི་སྣང་བ་
ཤར་བར་གྱུར་མ་ཐག །རྒྱལ་སྲས་བརྒྱད་ཀྱིས་མ་ནོར་ལམ་བསྟན་
ཏེ༑ །བདེ་བ་ཅན་དུ་སྐྱེས་ནས་སྤྲུལ་བ་ཡིས། །མ་དག་ཞིང་གི་འགྲོ་
བ་འདྲེན་གྱུར་ཅིག །དེ་ལྟ་བུའི་གོ་འཕང་མཆོག་མ་ཐོབ་པའི་སྐྱེ་བ་
ཐམས་ཅད་དུའང་རྒྱལ་བའི་བསྟན་པ་ལུང་དང་རྟོགས་པ་ལ་ཐོས་པ་
དང་བསམ་པ་དང་སྒོམ་པ་རྣམ་པར་དག་པ་སྒྲུབ་པའི་རྟེན་ཤ་སྟག་་
180



ཐོབ་པར་གྱུར་ཅིག །རྟེན་དེ་ཡང་མཐོ་རིས་ཀྱི་ཡོན་ཏན་བདུན་གྱིས་
བརྒྱན་པ་དང་མི་འབྲལ་བར་གྱུར་ཅིག །དེ་ལྟ་བུའི་གནས་སྐབས་
ཐམས་ཅད་དུའང་སྔོན་གྱི་གནས་ཇི་ལྟ་བ་བཞིན་དུ་དྲན་པའི་ཚེ་་་་་
རབས་དྲན་པ་ཐོབ་པར་གྱུར་ཅིག །སྐྱེ་བ་ཐམས་ཅད་དུ་སྲིད་པ་
མཐའ་དག་ལ་སྙིང་པོ་མེད་པར་མཐོང་ཞིང་ཐར་བའི་ཡོན་ཏན་གྱིས་
ཡིད་འཕྲོག་པའི་བསམ་པས་ཀུན་ནས་བསླང་སྟེ། བཅོམ་ལྡན་་་་་་་་
འདས་ཀྱིས་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་
བ་བྱེད་པར་གྱུར་ཅིག རབ་ཏུ་བྱུང་བའི་ཚེ་ན་ཡང་ཉེས་ལྟུང་ཕྲ་་་་་
མོས་ཀྱང་མ་གོས་པར་ཚུལ་ཁྲིམས་ཀྱི་ཕུང་པོ་མཐར་ཕྱིན་པར་མཛད་
པའི་སྒོ་ནས་བྱང་ཆུབ་ཆེན་པོ་བརྙེས་པ་དགེ་སློང་མི་འཁྲུགས་པ་ལྟ་་
བུར་གྱུར་ཅིག །གཞན་ཡང་སྐྱེ་བ་ཐམས་ཅད་དུ་ཀུན་ནས་ཉོན་
མོངས་པ་དང་རྣམ་པར་བྱང་བའི་ཚུལ་ཇི་ལྟ་བ་བཞིན་དུ་ཁོང་དུ་་་་
ཆུད་ནས་མཐར་ཕྱིན་པའི་ཡན་ལག་ཆོས་རྣམས་ཀྱི་ཚིག་དང་དོན་མ་
ལུས་པ་མི་བརྗེད་པར་འཛིན་པའི་གཟུངས་ཕུན་སུམ་ཚོགས་པ་ཐོབ་
པར་གྱུར་ཅིག །རང་ཉིད་ཀྱིས་བཟུང་བ་བཞིན་དུ་གཞན་ལ་སྟོན་པ་
ལ་ཐོགས་པ་མེད་པའི་སྤོབས་པ་རྣམ་པར་དག་པ་ཐོབ་པར་གྱུར་་་་་
ཅིག །གཞན་ཡང་སྐྱེ་བ་ཐམས་ཅད་དུ་དཔའ་བར་འགྲོ་བ་ལ་སོགས་
པའི་ཏིང་ངེ་འཛིན་གྱི་སྒོ་རྣམས་དང༌། ཤའི་མིག་ལ་སོགས་པའི་
181



སྤྱན་རྣམས་དང་། རྫུ་འཕྲུལ་གྱི་ཡུལ་ཤེས་པ་ལ་སོགས་པའི་མངོན་
པར་ཤེས་པ་རྣམས་ཐོབ་པ་དང་མི་འབྲལ་བར་གྱུར་ཅིག །གཞན་
ཡང་སྐྱེ་བ་ཐམས་ཅད་དུ་བླང་དོར་གྱི་གནས་རྣམས་རང་སྟོབས་ཀྱིས་
འབྱེད་ནུས་པའི་ཤེས་རབ་རླབས་ཆེ་བ་ཐོབ་པར་གྱུར་ཅིག །ཀུན་
ནས་ཉོན་མོངས་པ་དང་རྣམ་པར་བྱང་བའི་ཆ་ཤེས་ཕྲ་ཞིང་ཕྲ་བ་་་་
རྣམས་ཇི་ལྟ་བ་བཞིན་དུ་མ་འདྲེས་པར་འབྱེད་ནུས་པའི་ཤེས་རབ་་་
གསལ་བ་ཐོབ་པར་གྱུར་ཅིག །མ་རྟོག་པ་དང་ལོག་པར་རྟོག་པ་
དང་ཐེ་ཚོམ་གྱི་བསམ་པ་སྐྱེས་མ་ཐག་ཏུ་མ་ལུས་པར་འགོག་ནུས་་་་
པའི་ཤེས་རབ་མྱུར་བ་ཐོབ་པར་གྱུར་ཅིག །གཞན་གྱིས་ཚད་བཟུང་
མི་ནུས་པར་གསུང་རབ་ཀྱི་ཚིག་དོན་ལ་གཏུགས་པ་མེད་པར་འཇུག་
པའི་ཤེས་རབ་ཟབ་པ་ཐོབ་པར་གྱུར་ཅིག །མདོར་ན་འཆལ་བའི་
ཤེས་རབ་ཀྱི་སྐྱོན་ཐམས་ཅད་དང་བྲལ་བའི་ཤེས་རབ་ཀྱིས་གསུང་་་
རབ་ཀྱི་ཚིག་དོན་འབྱེད་པ་ལ་ཐབས་མཁས་པའི་ཤེས་རབ་ཀྱི་སྒོ་་་་་
ནས་བྱང་ཆུབ་སེམས་དཔའི་སྤྱོད་པ་ཐམས་ཅད་ཀྱི་མཐར་སོན་པ་རྗེ་
བཙུན་འཇམ་པའི་དབྱངས་ལྟ་བུར་གྱུར་ཅིག །དེ་ལྟར་ཤེས་རབ་ཆེ་
བ་གསལ་བ་མྱུར་བ་ཟབ་པ་བདེ་བླག་ཏུ་རྙེད་ནས་སྐལ་ལྡན་རྗེས་སུ་
འཛིན་པ་དང་ལོག་སྨྲ་ཚར་གཅོད་པ་དང༌། མཁས་པ་མགུ་བ་སྐྱེད་
པའི་ཡན་ལག་རྒྱལ་བའི་གསུང་རབ་མཐའ་དག་ལ་དམིགས་པའི་་་་
182



འཆད་པ་དང་རྩོད་པ་དང་རྩོམ་པ་ལ་མཁས་པའི་ཕ་རོལ་ཏུ་ཕྱིན་པ་
ཐོབ་པར་གྱུར་ཅིག །གཞན་ཡང་སྐྱེ་བ་ཐམས་ཅད་དུ་རང་གི་དོན་
གཙོ་བོར་འཛིན་པའི་ཡིད་ལ་བྱེད་པ་དང༌། བྱང་ཆུབ་སེམས་་་་་་་་
དཔའི་སྤྱོད་པ་རླབས་པོ་ཆེ་ལ་སྒྱིད་ལུག་ཅིང་ཞུམ་པའི་བསམ་པ་་་་་
ཐམས་ཅད་བཀག་ནས་གཞན་གྱི་དོན་ལྷུར་ལེན་ཅིང་སྙིང་སྟོབས་་་་་
མཆོག་གི་ཕ་རོལ་ཏུ་སོན་པ་ལ་ཐབས་མཁས་པའི་བྱང་ཆུབ་ཀྱི་་་་་་་
སེམས་ཀྱི་སྒོ་ནས་བྱང་ཆུབ་སེམས་དཔའི་སྤྱོད་པ་ཐམས་ཅད་ཀྱི་་་་་
མཐར་སོན་པ་རྗེ་བཙུན་སྤྱན་རས་གཟིགས་དབང་ཕྱུག་ལྟ་བུར་གྱུར་
ཅིག །གཞན་ཡང་སྐྱེ་བ་ཐམས་ཅད་དུ་རང་དང་གཞན་གྱི་དོན་ལ་
འཇུག་པ་ན་བདུད་དང་མུ་སྟེགས་དང་ཕས་ཀྱི་རྒོལ་བ་ཐམས་ཅད་་་
འཇོམས་པར་བྱེད་པ་ལ་ཐབས་མཁས་པའི་ནུས་པའི་སྒོ་ནས་བྱང་་་་་
ཆུབ་སེམས་དཔའི་སྤྱོད་པ་ཐམས་ཅད་ཀྱི་མཐར་སོན་པ་རྗེ་བཙུན་་་
གསང་བའི་བདག་པོ་ལྟ་བུར་གྱུར་ཅིག །སྐྱེ་བ་ཐམས་ཅད་དུ་ལེ་ལོ་
སྤངས་བའི་བརྩོན་འགྲུས་ཀྱི་བྱང་ཆུབ་ཀྱི་སྤྱོད་པ་ཡོངས་སུ་རྫོགས་་་་
པར་བྱེད་པ་ལ་དང་པོ་ཐུགས་བསྐྱེད་པ་ནས་སྐད་ཅིག་ཀྱང་གཡེལ་་་
བ་མེད་པར་རླབས་པོ་ཆེའི་བརྩོན་འགྲུས་ཀྱི་སྒོ་ནས་བྱང་ཆུབ་ཆེན་་་
པོ་བརྙེས་པ་མཉམ་མེད་ཤཱཀྱའི་རྒྱལ་པོ་ལྟ་བུར་གྱུར་ཅིག །སྐྱེ་བ་
ཐམས་ཅད་དུ་བྱང་ཆུབ་སྒྲུབ་པའི་བར་ཆད་ལུས་དང་སེམས་ཀྱི་ནད་
183



ཐམས་ཅད་འཇོམས་པར་བྱེད་པ་ལ་མཚན་ནས་སྨོས་པ་ཙམ་གྱིས་་་
ལུས་ངག་ཡིད་གསུམ་གྱི་ཟུག་རྔུ་ཐམས་ཅད་ཞི་བར་བྱེད་ནུས་པ་་་་་
བདེ་བར་གཤེགས་པ་སྨན་པའི་རྒྱལ་པོ་ལྟ་བུར་གྱུར་ཅིག །གཞན་
ཡང་སྐྱེ་བ་ཐམས་ཅད་དུ་ཇི་ལྟར་འདོད་པ་བཞིན་ཚེ་མཐར་ཕྱིན་པ་
ལ་མཚན་ནས་སྨོས་པ་ཙམ་གྱིས་དུས་མ་ཡིན་པའི་འཆི་བ་ཐམས་་་་་
ཅད་འཇོམས་པར་བྱེད་ནུས་པ་རྒྱལ་བ་ཚེ་དཔག་ཏུ་མེད་པ་ལྟ་བུར་
གྱུར་ཅིག་།ཚེའི་བར་ཆད་འབྱུང་དུ་ཉེ་བ་ན་སྐྱོབ་པ་ཚེ་དཔག་ཏུ་
མེད་པས་ཕྲིན་ལས་བཞི་གང་གིས་འདུལ་བ་དང་རྗེས་སུ་མཐུན་པའི་
སྐུའི་སྣང་བ་རབ་ཏུ་བསྟན་པ་མཐོང་ཞིང༌། མཐོང་མ་ཐག་ཏུ་ཚེའི་
བར་དུ་གཅོད་པ་མ་ལུས་པ་ཉེ་བར་ཞི་བར་གྱུར་ཅིག །གང་གིས་
འདུལ་བ་དང་འཚམ་པར་སྐུའི་སྣང་བ་བསྟན་པ་དེ་ཡང་མགོན་པོ་་་
ཚེ་དཔག་ཏུ་མེད་པ་ཡིན་པར་ངོ་ཤེས་ནས་བཅོས་མ་མ་ཡིན་པའི་་་་
དད་པ་བརྟན་པོ་སྐྱེས་ཤིང་། དེའི་མཐུ་ལ་བརྟེན་ནས་སྐྱེ་བ་ཐམས་
ཅད་དུ་རྒྱལ་བ་ཚེ་དཔག་མེད་ཀྱིས་དགེ་བའི་བཤེས་གཉེན་དངོས་སུ་
མཛད་པ་དང་མི་འབྲལ་བར་གྱུར་ཅིག །གཞན་ཡང་སྐྱེ་བ་ཐམས་
ཅད་དུ་འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་་་་་་
ཐམས་ཅད་ཀྱི་རྩ་བ་ཐེག་པ་ཆེན་པོའི་དགེ་བའི་བཤེས་གཉེན་མཚན་
ཉིད་དང་ལྡན་པས་མཉེས་བཞིན་དུ་རྗེས་སུ་འཛིན་པར་གྱུར་ཅིག །
184



རྗེས་སུ་བཟུང་བའི་ཚེ་ན་ཡང་དགེ་བའི་བཤེས་གཉེན་ལ་མི་ཕྱེད་་་་་
པའི་དད་པ་བརྟན་པོ་ཐོབ་སྟེ་སྒོ་ཐམས་ཅད་ནས་མཉེས་པ་ཁོ་ན་་་་
བྱེད་པར་གྱུར་ཅིག །མི་མཉེས་པ་སྐད་ཅིག་ཙམ་ཡང་མི་སྒྲུབ་པར་
གྱུར་ཅིག །དགེ་བའི་བཤེས་གཉེན་གྱིས་གདམས་པ་དང༌། རྗེས་སུ་
བསྟན་པ་ཐམས་ཅད་མ་ཚང་བ་མེད་པ་འདོམ་པར་གྱུར་ཅིག །དེ་
རྣམས་ཀྱི་དོན་ཐམས་ཅད་ཇི་ལྟ་བ་བཞིན་དུ་ཁོང་དུ་ཆུད་ནས་སྒྲུབ་
པས་མཐར་ཕྱིན་པར་བྱེད་ནུས་པར་གྱུར་ཅིག །མི་དགེ་བའི་བཤེས་
གཉེན་དང་སྡིག་པའི་གྲོགས་པོའི་དབང་དུ་སྐད་ཅིག་ཙམ་ཡང་མི་་་
འགྲོ་བར་གྱུར་ཅིག །སྐྱེ་བ་ཐམས་ཅད་དུ་ལས་འབྲས་ལ་ཡིད་ཆེས་
པའི་དད་པ་དང༌། ངེས་འབྱུང་དང༌། བྱང་ཆུབ་ཀྱི་སེམས་དང་། །
ལྟ་བ་རྣམ་པར་དག་པ་མཐའ་དག་པ་ཁོང་དུ་ཆུད་ནས་རྩོལ་བ་མེད་
བའི་མྱོང་བ་རྒྱུན་མི་ཆད་དུ་འཇུག་པར་གྱུར་ཅིག །སྐྱེ་བ་ཐམས་
ཅད་དུ་ལུས་དང་ངག་དང་ཡིད་ཀྱི་སྒོ་ནས་དགེ་བའི་རྩ་བ་ཇི་སྙེད་་་་
ཅིག་བྱས་པ་ཐམས་ཅད་གཞན་དོན་དང་བྱང་ཆུབ་རྣམ་པར་དག་པ་
ཁོ་ནའི་རྒྱུར་གྱུར་ཅིག །
བས་བ ག་
བདེ་བ་ཅན་དུ་བགྲོད་པའི་སྨོན་ལམ་ནི།
༄༅། །མངྒ་ལམ་སཱ་སྟི་བྷ་ཝཎ། །ཤེས་བྱ་ཐམས་ཅད་མངོན་
185



སུམ་གཟིགས་པ་པོ། །མཆོག་གི་ཡོན་ཏན་མ་ལུས་མཐར་ཕྱིན་པའི། །
ཟླ་མེད་བསྙེན་པ་དེ་དང་དམ་པའི་ཆོས། །བྱང་ཆུབ་སེམས་དཔའི་
ཚོགས་ལ་གུས་ཕྱག་འཚལ། །མཐའ་ཡས་ནམ་མཁའི་མཐའ་ཀླས་
ཞིང་རྒྱ་མཚོ། །མཐའ་དག་སྐུ་ཡི་སྤྲུལ་པས་སྣང་བར་མཛད། །
མཐའ་ཡས་འོད་མངའ་ཐུབ་ཆེན་ཚེ་དཔག་མེད། །མཐའ་མེད་་་
འཁོར་བའི་འགྲོ་བ་ཀུན་ལ་ཁྱབ། །ཀུན་མཁྱེན་རྒྱལ་བ་རྣམས་ཀྱི་་་་་
ཐུགས་རྗེའི་འོད། །ཀུན་ནས་རབ་རྫོགས་ཡེ་ཤེས་འོད་འཕྲོ་བས། །
ཀུན་རྟོག་སྲིད་པའི་མུན་སྡུག་སྣ་ཚོགས་པ། །ཀུན་སེལ་རྣམ་འདྲེན་
གཙོ་ལ་ཕྱག་འཚལ་ལོ། །འོད་ཕྲེང་གསལ་བས་ཞིང་ཀུན་ཁྱབ་མཛད་
དེ། །ཡེ་ཤེས་སྤྱན་གྱིས་ཅུང་ཟད་གཟིགས་པས་ཀྱང་། །བདུད་སྡེའི་
དཔུང་ཚོགས་མ་ལུས་ཞི་མཛད་པ། །དཔག་མེད་སྐུ་ཡི་འོད་ལ་ཕྱག་
འཚལ་ལོ། །སྲིད་དང་ཞི་བ་རབ་སྤང་རྣམ་གྲོལ་སྐུ། །ངོ་བོ་ཉིད་ཀྱི་
དབྱིངས་ལས་མ་གཡོས་ཀྱང་། །གང་གང་འདུལ་པ་དེ་ལ་དེར་སྟོན་
པའི༑ །མཚན་དང་དཔེ་བྱད་ཀྱིས་འབར་ཕྱག་འཚལ་ལོ། །ཆོས་ཀུན་
རྣམ་འབྱེད་ཡན་ལག་དྲུག་ཅུ་ཡི། །གསུང་གཅིག་གིས་ཀྱང་ཕྱོགས་
དུས་ཐམས་ཅད་དུ། །སེམས་ཅན་དབང་པོའི་རིམ་པ་ཇི་བཞིན་་་་་
འཇུག །དཔག་མེད་གསུང་གི་འོད་ལ་ཕྱག་འཚལ་ལོ། །སྨྲ་བསམ་
བརྗོད་པའི་ཡུལ་ལས་རབ་འདས་ཀྱང་། །འབད་མེད་ལྷུན་གྱིས་གྲུབ་
186



པའི་ཡང་དག་ཅིག །གསུང་གི་གསང་བ་བསམ་གྱིས་མི་ཁྱབ་པས། །
ལེགས་པའི་ལམ་མཆོག་སྟོན་ལ་ཕྱག་འཚལ་ལོ། །རང་བཞིན་འོད་
གསལ་མཁའ་ལྟར་མི་དམིགས་ཀྱང་། །རྣམ་པ་ཀུན་ལྡན་ཡེ་ཤེས་
རོལ་པ་ཡིས། །ཤེས་བྱ་ཇི་སྙེད་མ ཁྱེན་པའི་དཀྱིལ་འཁོར་རྒྱས། །
དཔག་མེད་ཐུཊ་ཀྱི་འོད་ལ་ཕྱག་འཚལ་ལོ། །ཆོས་ཀུན་ངོ་བོ་ཉིད་ཀྱི་
ཉེར་ཞི་ཞིང་། །མ་འགགས་སྣང་བ་རབ་ཏུ་བཀྲ་བ་གང་། །ཁྱོད་ཀྱི་
གཟིགས་པའང་རྣམ་དག་ཞི་བ་དང༌། །དེ་བཞིན་ཀུན་ཏུ་གཟིགས་
ལ་ཕྱག་འཚལ་ལོ། །གང་ཞིག་འགྲོ་བའི་ཡིད་བཞིན་ཉེར་འཚོའི་
གནས། །སྐུ་གསུང་ཐུགས་དང་ཡེ་ཤེས་དཔག་མེད་སྟོབས། །ཐུགས་
རྗེའི་ཕྲིན་ལས་དཔག་ཏུ་མེད་པ་ཡི། །འོད་དཔག་མེད་ལ་རྟག་པར་
ཕྱག་འཚལ་ལོ། །དངོས་དང་ཡིད་ཀྱིས་སྤྲུལ་བས་ལུས་ལོངས་སྤྱོད། །
ཡོངས་སུ་མ་བཟུང་ནམ་མཁའི་མཐར་ཐུག་པ། །བློ་ཡིས་བླང་ནས་
བདེ་བར་གཤེགས་རྣམས་མཆོད། །དམན་ལ་བརྩེར་དགོངས་བདག་
གི་འདི་དག་བཞེས། །བདག་དང་སེམས་ཅན་ཀུན་གྱི་སྡིག་པའི་་་་་་
ལས༑ །ཉེས་པར་གྱུར་གང་མཐོལ་ཞིང་བཤགས་པར་བགྱི། །སླན་
ཆད་ནམ་ཡང་བགྱིད་པར་མ་གྱུར་ཅིག །ལས་ཀྱི་སྒྲིབ་པའང་གཏན་
དུ་ཟད་བྱེད་ཤོག །རྒྱལ་དང་རྒྱལ་སྲས་ཉན་ཐོས་རང་རྒྱལ་དང༌། །
འགྲོ་བ་ཀུན་གྱི་དགེ་ལ་རྗེས་ཡི་རང་། །གང་ཡང་ཕྱོགས་བཅུའི་བདེ་
187



གཤེགས་ཐམས་ཅད་ལ། །ཐེག་མཆོག་ཆོས་ཀྱི་འཁོར་ལོ་བསྐོར་བར་
བསྐུལ། །བསྐལ་པ་རྒྱ་མཚོ་དཔག་ཏུ་མེད་པར་ཡང་། །མྱ་ངན་མི་
འདའ་བཞུགས་པར་གསོལ་བ་འདེབས། །དུས་གསུམ་བསགས་པའི་
དགེ་བ་ཅི་ཡོད་པ། །གཞན་ཕན་དོན་ཕྱིར་བྱང་ཆུབ་ཆེན་པོར་བསྔོ། །
ཇི་སྲིད་བྱང་ཆུབ་སྙིང་པོ་མ་ཐོབ་པར། །སྐྱེ་བ་འདི་དང་མ་འོང་་་་་
ཐམས་ཅད་དུ། །བླ་མ་དམ་པས་རྗེས་སུ་འཛིན་གྱུར་ཅིག །བྱང་ཆུབ་
སེམས་ནི་ནམ་དུའང་ཉམས་མ་གྱུར། །རིགས་གཟུགས་ལོངས་སྤྱོད་
ཕུན་སུམ་ཚོགས་པ་ཡི། །དལ་འབྱོར་མཆོག་ཐོབ་ཆོས་ལྡན་གྲོགས་
དང་བཅས། །སངས་རྒྱས་བསྟན་པ་རིམ་བཞིན་སློབ་པ་དང༌། །
འདུན་དང་བརྩོན་འགྲུས་བག་ཡོད་ལྡན་གྱུར་ཅིག ། ། །ངན་སོང་
གསུམ་སོགས་མི་བཟད་འཁོར་བ་ཡི། །མི་ཁོམ་འཇིག་རྟེན་རྣམས་སུ་
སྐྱེ་འགྱུར་ལས། གལ་ཏེ་ཚེ་འདི་ཉིད་ལ་རབ་སྨིན་ནས། ་ །ལན་
གྲངས་གཞན་དུ་མྱོང་བར་མ་གྱུར་ཅིག །སྦྱིན་དང་ཚུལ་ཁྲིམས་
བཟོད་དང་བརྩོན་འགྲུས་དང་། །བསམ་གཏན་ཤེས་རབ་ཐབས་
མཁས་རྨད་བྱུང་དང་། །སྨོན་ལམ་སྟོབས་དང་ཡེ་ཤེས་རྒྱ་མཚོ་ཡི། །
སྤྱོད་པ་ཐམས་ཅད་ཡོངས་སུ་རྫོགས་གྱུར་ཅིག །ལུས་དང་དེ་བཞིན་
སྲོག་ལའང་ལྟོས་མེད་པར། །སེམས་ལས་རུང་ཞིང་དབེན་པས་རང་
རྒྱུད་དུལ། །ལུས་དང་མངོན་པར་རྟོགས་པའི་ཆོས་ཀྱིས་འབྱོར། །
188



བརྩེ་ལྡན་རྟག་ཏུ་ཤེས་བཞིན་ལྡན་གྱུར་ཅིག །འཁོར་བའི་དེ་བཞིན་
ཉིད་གང་མྱ་ངན་འདས། །ཀུན་རྟོགས་དེ་བཞིན་ཉིད་གང་ཡེ་ཤེས་
ཏེ། ། གཅིག་དང་དུ་མའི་བདག་ཉིད་ལས་འདས་པའི། །ཆོས་ཉིད་
རྟོགས་པའི་བློ་གྲོས་ལྡན་གྱུར་ཅིག །གང་ཡང་རྟེན་འབྱུང་ཟབ་མོའི་
ཚུལ་གནས་པ། །ངེས་དོན་མཐར་ཐུག་སྤྲོས་བྲལ་ཆོས་ཀྱི་སྐུ། །
སྟོབས་སོགས་ཡོན་ཏན་ཡེ་ཤེས་ཕྲིན་ལས་སོགས། །བདེ་གཤེགས་
ཆོས་ལ་ཐོག་མེད་འཇུག་གྱུར་ཅིག །གང་དུ་འགྲོ་བློ་མངོན་པར་
དགའ་གྱུར་པའི། །ཡིད་ལུས་སྤྱོད་པ་རྣམ་པ་དག་པ་དང༌། །
དབྱངས་སྙན་ངག་གི་ཆོས་ཚུལ་རྒྱ་མཚོ་སྟོན། །རྒྱལ་སྲས་རྣམས་ཀྱི་
སྤྱོད་དང་མཚུངས་པར་ཤོག ། ཏེ །ཇི་སྲིད་དེ་ལྟའི་ཡོན་ཏན་མ་ཐོབ་
པར། །མི་མཐུན་ཕྱོགས་ལས་རྣམ་པར་རྒྱལ་པ་ཡི། །འཆི་མེད་ཚེ་
དང་དཔལ་འབྱོར་རྒྱས་པ་དང་། །བསམ་པའི་དོན་ཀུན་ཡིད་བཞིན་
འགྲུབ་གྱུར་ཅིག །ཚེ་འདིའི་སྣང་བ་ནུབ་པར་ཉེ་བ་ན། །བདེ་
གཤེགས་སྲས་དང་བཅས་པས་བྱིན་བརླབས་ཏེ། །འོད་གསལ་ལྷན་
ཅིག་སྐྱེས་པའི་དོན་རྟོགས་ནས། །ལྷ་དང་ལྷ་མོ་དཔག་ཏུ་མེད་པ་
ཡིས། །སྣ་ཚོགས་མཆོད་པས་བདག་གི་སྔོན་བསུ་ཞིང་། །རང་སྣང་
དྲི་མེད་ཆོས་ཀྱི་དབྱིངས་རང་བཞིན། །རྣམ་དག་བདེ་བ་ཅན་གྱི་
ཞིང་ཁམས་དེར། །བདེ་ཆེན་སེམས་ཀྱི་བདེ་བླག་བགྲོད་གྱུར་ཅིག །
189



༤
ཞིང་དེར་དམར་སེར་འོད་ཀྱིས་ཕུང་པོའི་དབུས། །རབ་མང་རིན་
ཆེན་པདྨའི་ཟེའུ་འབྲུ་ལ། །དགེ་སློང་བྱེ་བ་འབུམ་དང་ཐབས་གཅིག་
པའི༑ །ཆོས་རྗེ་འོད་དཔག་མེད་པ་མཐོང་གྱུར་ཅིག །རྒྱལ་སྲས་
ཚོགས་ཀྱི་ཡོངས་བསྐོར་བཅོམ་ལྡན་འདས། །ཐུན་མཚམས་འཆར་
ཀའི་ཉིན་བྱེད་ལྟར་དམར་བ། །འོད་འབར་བལྟ་བས་མི་ངོམ་དེ་
མཐོང་ནས། །བྱང་ཆུབ་ཆེན་པོའི་ལུང་བསྟན་ཐོབ་གྱུར་ཅིག །དགེ་
ཚོགས་ལེགས་བྱས་རྣམ་པར་དཀར་བའི་འབྲས། །ངོ་མཚར་ཡོངས་
རྫོགས་དཔལ་དང་ལྡན་པའི་ལུས། །དཔག་མེད་སྤྲུལ་ནས་བཅོམ་
ལྡན་འདས་དེ་ལ། །བསྟོད་དབྱངས་རྒྱ་མཚོས་ཤེས་པ་བརྗོད་གྱུར་
ཅིག །བྱམས་ཆེན་འཇམ་པའི་དབྱངས་དང་ཀུན་ཏུ་བཟང༌། །སྤྱན་
རས་གཟིགས་དབང་མཐུ་ཆེན་ཐོབ་ལ་སོགས། །རྒྱལ་སྲས་རྣམས་
དང་རྟག་ཏུ་མི་འབྲལ་ཞིང་། །རྣམ་ཐར་ཚུལ་ལ་མཉམ་པར་འཇུག་
གྱུར་ཅིག། རྣམ་ཐར་རྒྱ་མཚོ་སྒྱུ་མ་ལྟར་སྤྱོད་པས། །ཐེག་མཆོག་རྒྱ་
མཚོའི་ཐབས་རྣམས་ཀུན་བཟུང་སྟེ། །ཡེ་ཤེས་རྒྱ་མཚོའི་རྟོགས་པ་
རབ་ཐོབ་ནས། །སྲིད་པའི་མཚོ་ལས་འགྲོ་ཀུན་སྒྲོལ་གྱུར་ཅིག །ཞིང་
ཁམས་རྒྱ་མཚོ་རྟག་ཏུ་སྦྱོང་བ་དང༌། །ཚོགས་གཉིས་རྒྱ་མཚོ་དག་ནི་
སྤེལ་བར་བྱེད། །སེམས་ཅན་རྒྱ་མཚོ་རབ་ཏུ་སྨིན་བྱས་ཏེ། །སྨོན་
ལམ་རྒྱ་མཚོ་རྣམས་ནི་འགྲུབ་གྱུར་ཅིག །ཇི་ལྟར་སྔོན་གྱི་བདེ་བར་་་
190



གཤེགས་རྣམས་ཀྱིས། །ཐུགས་བསྐྱེད་སྨོན་ལམ་མཛད་སྟོབས་ཅི་
འདྲ་བ། །དེ་ལྟར་བདག་གིས་སེམས་ཅན་མ་ལུས་ཚོགས། །མྱུར་དུ་
སངས་རྒྱས་ས་ལ་འགོད་པར་ཤོག །ཅེས་འོད་དཔག་ཏུ་མེད་པ་ལ་བསྟོད་པ་
ཡན་ལག་བདུན་པ་སྨོན་ལམ་དང་བཅས་པ་འདི། ཀརྨ་པ་དེ་བཞིན་གཤེགས་པས་མདོ་
སྨད་ཀྱི་སའི་ཆ་རྨ་ཆུའི་འགྲམ་དུ་སྦྱར་བའོ། །
ཀྱི་བདེ་བ་ཅན་གྱི་སྨོན་ལམ་མཐའ་ཡས་སྒོ་
1:|:
འབྱེད་མ་བཞུགས། །
༄༅། །ན་མོ་གུ་རུ་བུདྡྷཱ་ཡེ། །ཕན་བདེའི་འབྱུང་གནས་བླ་མེད་
མཆོག་གྲུབ་པའི། །བདེན་གཉིས་བྱང་ཆུབ་སེམས་ལ་ལེགས་འབྱོར་
ཞིང༌། །རྣམས་དག་སྨོན་ལམ་འགྲུབ་པའི་དཔང་པོ་རུ། །འདྲེན་
མཆོག་རྒྱལ་བའི་དབང་པོ་འོད་དཔག་མེད། །འགྲོ་བའི་མགོན་གྱུར་
བྱམས་མགོན་སྤྱན་རས་གཟིགས། །དུས་གསུམ་རྒྱལ་བའི་རྣམ་་་་་་་
འཕྲུལ་པདྨ་འབྱུང་། །ཕྱོགས་བཅུའི་དུས་གསུམ་རྒྱལ་བ་སྲས་བཅས་
དང་། །ཡི་དམ་ཞི་ཁྲོ་མཁའ་འགྲོ་བཀའ་བསྲུང་སོགས། །རྣམ་དག་
འོད་གསལ་འཇའ་ཚོན་ལམ་ལ་བྱོན། །བདག་གི་མདུན་གྱི་ནམ་་་་་
མཁར་བཞུགས་ནས་ནི། །བདེན་པའི་མཐུ་དང་ཐུགས་རྗེའི་བྱིན་
རླབས་ཀྱིས། །རྣམ་དག་སྨོན་ལམ་འགྲུབ་པའི་དཔང་པོ་མཛོད། །
191



བདག་གིས་དུས་གསུམ་ཀུན་ཏུ་དགེ་བའི་ཚོགས། །སྤྱད་དང་བསྐུལ་
དང་ཡི་རིང་ལས་བྱུང་བའི། །དགེ་འདིས་བདག་ཉིད་ཚེ་རབ་ཐམས་
ཅད་དུ། །དལ་འབྱོར་ཆོས་སྤྱོད་བཅུ་དང་ལྡན་པར་ཤོག །ཇི་སྲིད་
སངས་རྒྱས་མ་ཐོབ་དེ་ཡི་བར། །ངན་སོང་གནས་ངན་ནམ་ཡང་མི་
སྐྱེ་ཞིང་། །དལ་འབྱོར་ཡོན་ཏན་བཅུ་དང་ལྡན་པ་ཡི། །ཚུལ་ཁྲིམས་
ཉམས་པ་མེད་པར་བསྲུངས་བར་ཤོག །ཚེ་རབ་ཀུན་ཏུ་སྐྱེས་མ་ཐག་
ཉིད་ནས། །ཆོས་དང་འཕྲད་ཅིང་གཞོན་ནུ་རབ་བྱུང་སྟེ། །སྡོམ་
གསུམ་ཚུལ་ཁྲིམས་འཕགས་པའི་ནོར་བདུན་དང་། །ཡོན་ཏན་དུ་
མའི་དཔལ་གྱི་ཕྱུག་པར་ཤོག །དོན་དམ་ཀུན་རྫོབ་སྨོན་འཇུག་བྱང་
ཆུབ་སེམས། །མཐའ་རུ་ཕྱིན་ནས་རང་དོན་གཙོར་མི་ལེན། །བསྣན་
པའི་ཁུར་ཆེན་ཁུར་ནས་འགྲོ་བ་རྣམས། །མཐོ་དམན་མེད་པར་བུ་
བཞིན་སྐྱོངས་པར་ཤོག །སྨིན་གྲོལ་བསྐྱེད་རྫོགས་ཟབ་མོའི་ལམ་
ཞུགས་ནས། །རྩ་བ་ཡན་ལག་དམ་ཚིག་མ་ཉམས་བསྲུང་། །སྐྱེ་བ་
ཀུན་ཏུ་བླ་མ་མཆོག་གིས་བཟུང་། །གསང་སྔགས་ལྟ་སྤྱོད་གཞུང་
བཞིན་སྤྱོད་པར་ཤོག །མི་དགེ་བཅུ་དང་མཚམས་མེད་རྣམ་པ་ལྔ། །
ལྕི་བཞི་ལོག་བརྒྱད་ཁ་ན་མ་ཐོ་སོགས། །ཉེས་ལྟུང་ཕྲ་སྦོམ་གང་གིས་
མ་གོས་པར། །རྒྱལ་སྲས་རྣམས་ཀྱིས་རྣམ་ཐར་འབྱུང་བར་ཤོག །སྡེ་
སྣོད་གསུམ་དང་བཀའ་རྒྱུད་བསྟན་བཅོས་སོགས། །འཆད་རྩོད་
192



རྩོམ་དང་དོན་སྤྱོད་བསྒོམས་ལ་སོགས། །རྒྱལ་སྲས་རྣམས་ཀྱི་མཛད་
པ་དཔག་མེད་རྣམས། །འཁོར་གསུམ་དག་ནས་མཐའ་རུ་ཕྱིན་པར་
ཤོག །ཚེ་རབ་ཀུན་ཏུ་མཚན་ལྡན་བླ་མ་ཡིས། །རྗེས་སུ་བཟུང་ནས་
མཉེས་གསུམ་བསྒྲུབ་བྱེད་ཅིང་། །བཀའ་འདས་མི་མཉེས་ནམ་ཡང་
མི་བྱེད་པ། །བདག་གཞན་དོན་གཉིས་མཐའ་རུ་ཕྱིན་པར་ཤོག །
གསར་རྙིང་བཀའ་གཏེར་ལུང་རྒྱུད་མན་ངག་དང༌། །ལྟ་བསྒོམས་
སྤྱོད་དང་སྙན་དག་སྡེབ་སྦྱོར་སོགས། །རྟེན་འབྲེལ་ཤེས་བྱའི་གནས་
ལ་མ་རྨོངས་པར། །གཅིག་ཤེས་ཀུན་གྲོལ་ཐམས་ཅད་མཁྱེན་པར་
ཤོག །སྐྱེ་གནས་ཀུན་ཏུ་བླ་མེད་གསང་སྔགས་སྤྱོད། །བློ་འདས་ཆོས་
སྐུ་མཐའ་རུ་མ་ཕྱིན་པར། །ཤེས་བློ་གོ་ཡུལ་ཙམ་དུ་མི་འཇོག་ཅིང་། །
དབེན་པའི་གནས་སུ་བསྒྲུབ་ལ་བརྩོན་པར་ཤོག །དལ་འབྱོར་ཆོས་
སྤྱོད་གར་སྐྱེ་དབང་ཐོབ་ཅིང་། །བཀའ་རྒྱུད་བླ་མའི་བྱིན་རླབས་
འཕོ་ཐོབ་ནས། །བར་ཆད་བདུད་ཀྱི་ནམ་ཡང་མི་ཚུག་ཅིང་། །
མཁའ་འགྲོ་ཆོས་སྐྱོང་གྲིབ་བཞིན་འགྲོགས་པར་ཤོག །ནམ་ཡང་
མངལ་གྱི་དྲི་མས་མ་གོས་པར། །བསམ་བཞིན་འགྲོ་བའི་དོན་དུ་
ལུས་བླངས་ནས། །བཤེས་གཉེན་མང་པོས་རྗེས་སུ་བཟུང་ནས་
ཀྱང་། །ཕྲིན་ལས་རྣམ་བཞིའི་འགྲོ་དོན་མཐར་ཕྱིན་ཤོག །གང་ཞིག་
བདག་ལ་རྩོད་ཅིང་མི་སྙན་བརྗོད། །ཕན་ལན་གནོད་པས་འཇལ་
193



ཞིང་འཚེ་ན་ཡང་། ། སྙིང་རྗེ་བྱང་ཆུབ་སེམས་ཀྱི་ཀུན་བསླང་ནས། །
བུ་གཅིག་མ་བཞིན་བརྩེ་བས་སྐྱོང་བར་ཤོག །བརྩོན་འགྲུས་དྲག་
པོས་འཁོར་འདས་རུ་ཤན་འབྱེད། །ཀ་དག་ཁྲེགས་ཆོད་ཟབ་མོའི་
དོན་རྟོགས་ནས། །སྒྲོན་མ་བཞི་དང་བཅས་པའི་མཐའ་རྟེན་གྱིས། །
འོད་གསལ་ཐོད་རྒལ་ལམ་མཆོག་མཐར་ཕྱིན་ཤོག །མངོན་སུམ་
མཐོང་ནས་ཉམས་སྣང་གོང་འཕེལ་ཞིང་། །སྐུ་གསུམ་ཞིང་ཁམས་
ཚད་ལ་ཕེབ་ནས་ཀྱང༌། །ཟག་བཅས་མི་སྣང་འོད་གསལ་དབྱིངས་
སུ་གྲོལ། །ཆོས་ཉིད་ཟད་པའི་མཐའ་རུ་ཕྱིན་པར་ཤོག །གནས་
སྐབས་ཚེ་ལ་བར་ཆད་མི་འབྱུང་ཞིང༌། །སྟོང་ཉིད་སྙིང་རྗེའི་རྟོགས་
པ་མཐར་ཕྱིན་ནས། །ཕུང་པོ་ལྷག་མེད་འོད་གསལ་ཆོས་སྐུར་གྲོལ། །
གང་འདུལ་སྤྲུལ་བས་སྲིད་མཚོ་སྒྲོལ་བར་ཤོག །ཟད་སར་མ་ཕྱིན་ཚེ་
ཡི་དུས་བྱས་ནས། །འོད་གསལ་གསང་ལམ་འཕོ་བའི་གནས་མཆོག་
དང་། །རང་བྱུང་བཏགས་གྲོལ་གནད་ཀྱི་བྱིན་རླབས་ཀྱིས། །སྒྲ་
འོད་གདུང་དང་བཅས་ཏེ་གྲོལ་བར་ཤོག །གལ་ཏེ་བར་དོའི་སྣང་བ་
ཤར་བ་ན། །འོད་གསལ་དང་པོའི་ཆོས་སྐུར་གྲོལ་བ་དང༌། །ཆོས་
ཉིད་བར་དོར་རང་སྣང་ངོ་ཤེས་ནས། །ལྷུན་གྲུབ་ཞིང་ཁམས་རྒྱས་
ནས་གྲོལ་བར་ཤོག །དབང་བཞི་ཟབ་མོའི་དོན་ལ་ངེས་རྙེད་ནས། །
སྲིད་པ་བར་དོར་བསྐྱེད་རྫོགས་དོན་འབྱུང་ཞིང་། །དགའ་བཞིའི་
194



དོན་ལ་རང་དབང་ཐོབ་པ་ཡི། །ལོངས་སྐུའི་ཞིང་ཁམས་ལྔ་རུ་ཕྱིན་
པར་ཤོག །ཐོག་མའི་རང་བཞིན་ཆོས་སྐུར་སངས་རྒྱས་ནས། །ངེས་
པ་ལྔ་ལྡན་ལོངས་སྐུའི་ཞིང་ཁམས་དེར། །སེམས་དཔའ་ཡབ་ཡུམ་
དག་པའི་འཁོར་རྣམས་ལ། །ཏིང་འཛིན་ཆོས་འཁོར་དཔག་མེད་
བསྐོར་བར་ཤོག །མི་མཇེད་ལ་སོགས་འཇིག་རྟེན་ཞིང་ཁམས་སུ། །
མཆོག་དང་སྤྲུལ་བ་སྐྱེ་བ་དུ་མ་ཡི། །དག་དང་མ་དག་གདུལ་བྱ་
དཔག་མེད་ལ། །གང་འདུལ་ཆོས་ཀྱི་འཁོར་ལོ་བསྐོར་བར་ཤོག །
ཕྱོགས་བཅུའི་ཞིང་ཁམས་རྒྱལ་བ་གར་བཞུགས་དེར། །བདག་གི་
སྤྲུལ་པ་དཔག་མེད་དེར་ཁྱབ་ནས། །ཆོས་ཀྱི་དྲི་བ་རྒྱ་མཚོ་དྲི་བྱེད་
ཅིང་། །བསྟན་པ་འཛིན་སྐྱོང་བསྲུང་དང་སྤེལ་བར་ཤོག །མཐའ་
འཁོབ་མི་ཁོམ་ངམ་གྲོག་གནས་ལ་སོགས། །སངས་རྒྱས་མི་བཞུགས་
སྙིང་རྗེས་ཡུལ་རྣམས་སུ། །བདག་གིས་སྤྲུལ་པ་གང་འདུལ་དེར་སྤྲུལ་
ནས། །འགྲོ་ཀུན་སྡུག་བསྔལ་མཚོ་ལས་སྒྲོལ་བར་ཤོག །བདག་ནི་
འཆི་བའི་དུས་བྱེད་གྱུར་པ་ན། །གནད་གཅོད་སྡུག་བསྔལ་ཟུག་རྔུ་
མི་མངའ་ཞིང་། །གདམས་པའི་གནད་ལྡན་བློ་ཡི་གདེང་རྙེད་ནས། །
བདག་གཞན་ཀུན་ལ་ཆགས་ཞེན་གྲོལ་བར་ཤོག །འོད་དཔག་མེད་
དང་བྱམས་མགོན་སྤྱན་རས་གཟིགས། །ཨོ་རྒྱན་ལ་སོགས་རྩ་བརྒྱུད་
བླ་མ་རྣམས། །བརྩེ་བ་ཆེན་པོས་མངོན་སུམ་བྱོན་ནས་ཀྱང་། །བདེ་
195



ཆེན་དག་པའི་ཞིང་དེར་ཁྲིད་པར་ཤོག །ཚེ་འདིའི་སྣང་བ་ནུབ་པར་
གྱུར་མ་ཐག །མཁའ་འགྲོའི་ཚོགས་ཀྱི་བདག་ལ་ཡོངས་བསྐོར་ནས། །
རོལ་མོའི་སྒྲ་དང་བཅས་ཏེ་རྔ་ཡབ་དང་། །བདེ་བ་ཅན་གྱི་ཞིང་དེར་
བསྒྲོད་པར་ཤོག །རྒྱལ་བ་དེའི་དྲུང་པད་མོ་ལས་འཁྲུངས་ཤིང་། །
མཛད་པའི་ཕྲིན་ལས་བསམ་ཡས་དཔག་མེད་ཀྱིས། །ཇི་སྲིད་འཁོར་
བ་མ་སྟོངས་དེ་ཡི་བར། །སྤྲུལ་པས་འགྲོ་དོན་དཔག་མེད་སྤྱོད་པར་
ཤོག །བསྐལ་པ་བཟང་པོའི་སངས་རྒྱས་སྟོང་ལ་སོགས། །ཀུན་
བཟང་ལ་སོགས་བྱང་ཆུབ་སེམས་དཔའི་ཚོགས། །དཔག་མེད་
རྣམས་ཀྱིས་སྨོན་ལམ་མཐའ་ཡས་ལྟར། །བདག་གི་སྨོན་ལམ་མཐའ་
ཡང་དེར་འགྲུབ་ཤོག །ཕྱོགས་བཅུའི་ཞིང་ཁམས་རབ་འབྱམས་རྒྱ་
མཚོ་ཡི། །རྒྱལ་བ་སྲས་བཅས་རྣམས་ཀྱི་མཛད་པ་ལྟར། །བདག་གི་
སྨོན་ལམ་འདི་ཡང་འགྲུབ་གྱུར་ནས། །ཞིང་ཁམས་འཁོར་དང་ཕྲིན་
ལས་མཉམ་པར་ཤོག །དུས་གསུམ་བདེ་གཤེགས་རྒྱལ་བའི་ཐུགས་
རྗེ་དང༌། །ཆོས་རྣམས་རྟེན་འབྲེལ་ཟབ་མོའི་ཆེ་བ་དང་། །བདག་གི་
ལྷག་བསམ་རྣམ་པར་དག་པའི་མཐུས། །སྨོན་ལམ་རྒྱ་ཆེན་འདི་ཡང་
འགྲུབ་གྱུར་ཅིག །བདེ་བ་ཆེན་པོའི་སྨོན་ལམ་མཐའ་ཡས་སྒོ་འབྱེད་མ་ཞེས་བྱ་བ།
ཤོ་ལོ་ཀ་སུམ་བཅུ་པ་འདི། དད་ལྡན་སློབ་མ་འགའ་ཡིས་བསྐུལ་བའི་ངོར། ཨོ་རྒྱན་པདྨའི་
གསུང་འཛིན་གཏེར་སྟོན་རཏྣ་གླིང་པས་ལུག་ལོ་འབྲུ་བཅུད་རྒྱས་པའི་དུས་སུ། ཕག་ཟླའི་
ཉེར་གསུམ་བཀྲ་ཤིས་སྐར་མ་རྒྱལ་གྱི་ཉིན་པར་ལྷོ་ཕྱོགས་གངས་རིའི་ངོགས། དཔལ་ཆོས་
196



རྫོང་གི་དབེན་གནས་སུ་སྦྱར་བ་རེ་ཞིག་དགེའོ། །དགེའོ། ། ། ། ། ད་ལྟ་
གོ་རམས་བསོད་ནམས་སེང་གེའི་བདེ་སྨོན་བཞུགས།
འད༄༅། །རྗེ་བཙུན་བླ་མ་ཐུགས་རྗེ་ཆེན་པོ་དང་ལྡན་པ་རྣམས་ལ་
ཕྱག་འཚལ་ལོ། །མི་མཇེད་ཞིང་གི་སྟོན་པ་རྫོགས་སངས་རྒྱས། །
ཤཱཀྱའི་རྒྱལ་པོས་འཁོར་ཚོགས་རྒྱ་མཚོ་ལ། །སངས་རྒྱས་ཞིང་གི་
བསྔགས་པ་བརྗོད་རྣམས་ལས། །མཆོག་གྱུར་བདེ་བ་ཅན་ལ་གུས་
ཕྱག་འཚལ། །ཞིང་དེའི་དབུས་སུ་རིན་ཆེན་ལྗོན་པའི་དྲུང༌། །ལྷ་
མའི་སྟོན་པ་འདྲེན་མཆོག་འོད་དཔག་མེད། །པདྨ་ར་གའི་ལྷུན་པོ་
ལྟར་བརྗིད་ཅིང་། །འོད་ཟེར་བྱེ་བས་བརྒྱན་ལ་གུས་ཕྱག་འཚལ། །
ཚངས་པའི་དབྱངས་ཀྱིས་འདུས་པའི་ཚོགས་རྣམས་ལ། །ཐེག་་་་་་་
མཆོག་སྟོན་ཚེ་ཏིང་འཛིན་གྱིས་མྱོས་པའི། །དགྲ་བཅོམ་རྣམས་ཀྱང་
དམན་པའི་སེམས་སྤངས་ནས། །བྱང་ཆུབ་མཆོག་ཏུ་སྦྱོར་མཛད་ལ་
ཕྱག་འཚལ། །སྣ་ཚོགས་སྤྲུལ་པས་སྐད་ཅིག་རེ་རེ་ཡང་། །སྣ་ཚོགས་
ཞིང་གི་མགོན་མེད་འགྲོ་རྣམས་ལ། །སྣ་ཚོགས་མཛད་པས་ཕན་བདེ་
ཀུན་སྩོལ་བའི། །ཕྲིན་ལས་བསམ་མི་ཁྱབ་ལ་གུས་ཕྱག་འཚལ། །
སྤྱན་རས་གཟིགས་དང་མཐུ་ཆེན་ཐོབ་ལ་སོགས། །སྲས་བཅས་རྒྱལ་
བ་ནམ་མཁའི་གཏོས་གང་ཞིང༌། །ཉན་ཐོས་དགེ་འདུན་རྒྱ་མཚོའི་
197



རྡུལ་སྙེད་ཀྱི། །གྲངས་དང་མཉམ་པའི་འཁོར་ཚོགས་ལ་ཕྱག་འཚལ།།
རྣལ་འབྱོར་དབང་ཕྱུག་བརྩེ་ཆེན་ས་སྐྱ་པ། །བརྒྱུད་པར་བཅས་པའི་
ཡོངས་འཛིན་རྒྱ་མཚོའི་ཚོགས། ་ །རྣམ་མང་དགེ་ཚོགས་རྣམ་དག་
སྨོན་ལམ་མཐུས། །ཞིང་དེར་བརྫུས་ཏེ་འཁྲུངས་ལ་མགོས་ཕྱག་་་་་་
འཚལ༑ །བདག་གཞན་དུས་གསུམ་བསགས་པའི་དགེ་ཚོགས་དང་། །
རྩ་བརྒྱུད་བླ་མའི་ཐུགས་རྗེའི་བྱིན་རླབས་དང་། །འོད་དཔག་མེད་
མགོན་ཐུགས་བསྐྱེད་རྒྱ་མཚོའི་མཐུས། །བདག་དང་སྲིད་མཚོར་་་་་
འཁྱམས་པའི་འགྲོ་བ་རྣམས། །ནམ་ཞིག་ཚེ་འདིའི་སྣང་བ་ནུབ་པའི་
ཚེ༑ སངས་རྒྱས་ཀུན་གྱིས་བསྔགས་པའི་ཞིང་གི་མཆོག །བདེ་བ་
ཅན་ཞེས་གྲགས་པ་དེར་སྐྱེས་ནས། །འོད་དཔག་མེད་པའི་ཞལ་་་་་་
མཆོག་མཐོང་བར་ཤོག །མཐོང་མ་ཐག་ཏུ་གསུང་དབྱངས་རྒྱ་མཚོ་
ལས༑ །ཟབ་ཅིང་རྒྱ་ཆེའི་ཐེག་མཆོག་ཐོས་གྱུར་ནས། དད་དང་ཤེས་
རབ་གཟུངས་དང་ཏིང་འཛིན་སོགས། །ཡོན་ཏན་ཚོགས་ཀྱིས་་་་་
བདག་རྒྱུད་གང་བར་ཤོག །རང་ལུས་ཞིང་གི་རྡུལ་སྙེད་སྤྲུལ་པ་ཡི། །
སྐད་ཅིག་རེ་རེར་ཕྱོགས་བཅུའི་ཞིང་བགྲོད་ནས། །ཀུན་ཏུ་བཟང་
པོའི་མཆོད་སྤྲིན་རྒྱ་ཆེན་གྱིས། །སངས་རྒྱས་སྲས་བཅས་མ་ལུས་་་་་་
མཆོད་པར་ཤོག སླར་ཡང་དག་པའི་ཞིང་དེར་མགོན་པོ་དང་། །
འདྲེན་མཆོག་བླ་མའི་ཚོགས་རྣམས་མཆོད་བྱས་ནས། །ཐེག་ཆེན་
198



ཆོས་ཚུལ་ཟབ་མོ་ལེགས་ཐོབ་སྟེ། །བྱང་ཆུབ་སྤྱོད་པ་མ་ལུས་མཐར་
ཕྱིན་ཤོག །སྙིང་རྗེས་མ་དག་ཞིང་གི་འགྲོ་རྣམས་ལ། །སོ་སོའི་ཡིད་
བཞིན་འདོད་དགུས་ཚིམ་བྱས་ཏེ། །སྐལ་པ་ཇི་བཞིན་ཐེག་པ་གསུམ་
བསྟན་ནས། །རྣམ་གྲོལ་ཐར་པའི་ལམ་དུ་འཇུག་པར་ཤོག །ནམ་
ཞིག་གོ་འཕང་དམ་པ་མངོན་གྱུར་ཚེ། །འཁོར་དུ་བསྡུས་ནས་ཐེག་
མཆོག་བསྟན་པ་ཡིས། །བྱང་ཆུབ་སྤྱོད་པའི་ས་ལ་བཞག་བྱས་ནས། །
སངས་རྒྱས་ཡེ་ཤེས་མཆོག་ལ་འགོད་པར་ཤོག །རྒྱལ་བ་འཇིག་རྟེན་
དབང་ཕྱུག་ཞབས་འབྲིང་དུ། །ཆོས་ཀྱི་འབྱུང་གནས་ཞེས་བྱའི་དགེ་
སློང་གིས། །སངས་རྒྱས་ཞིང་གི་བཀོད་པ་བཟུང་བ་ལྟར། །སྣོད་
བཅུད་དག་པའི་ཞིང་བཟང་འཐོབ་པར་ཤོག ་ །རབ་དགའི་སར་
གནས་རྒྱལ་བའི་སྲས་རྣམས་ཀྱིས། །དགོངས་པ་གཅིག་ཏུ་བཏབ་
པའི་སྨོན་ལམ་མཆོག །བཟང་པོ་སྤྱོད་པའི་སྨོན་ལམ་ཇི་ལྟ་བར། །
བདག་དང་འགྲོ་བས་མྱུར་དུ་འགྲུབ་པར་ཤོག །སྨོན་ལམ་རྒྱལ་པོ་
འདི་དག་མཆོག་གི་གཙོ། །མཐའ་ཡས་འགྲོ་བ་ཀུན་ལ་ཕན་བྱེད་
ཅིང༌། །ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། །ངན་སོང་
གནས་རྣམས་མ་ལུས་སྟོངས་པར་ཤོག །འདི་ལྟར་བགྱིས་པའི་་་་་་་
བསོད་ནམས་དཔག་མེད་ཀྱིས། དམྱལ་བ་ཡི་དྭགས་དུད་འགྲོ་ལྷ་མ་
ཡིན༑ །གནས་ངན་ལེན་པ་རྟག་ཏུ་སྤངས་བྱས་ནས། །འོད་དཔག་
199



མེད་པའི་ཞབས་དྲུང་སྐྱེ་བར་ཤོག །ཅེས་པ་འདི་ནི་འདུན་ཅིང་སྨོན་པའི་
གནས་འཐོབ་པར་བྱ་བའི་ཆེད་དུ། ཤཱཀྱའི་དགེ་སློང་བསོད་ནམས་སེང་གེས་ཐུབ་བསྟན་
རྣམ་པར་རྒྱལ་བའི་ཆོས་གྲྭ་ཆེན་པོར་སྦྱར་བའོ། །
བདེ་བ་ཅན་གྱི་སྨོན་ལམ་བཞུགས། །དཔལ་
༄༅། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་འོད་དཔག་མེད་རྡུལ་མེད་་་་
ཅིང་རྣམ་པར་དག་པ་བཞུགས་ཤིང་འཚོལ་བཞེས་ཤིང་ཆོས་ཀྱང་་་
སྟོན་པའི་མཆོག་ལ་ཕྱག་འཚལ་ལོ། །འོད་ཟེར་མཐའ་ཡས་མངའ་
བས་འོད་དཔག་མེད། །དེས་ཀུན་སྣང་བ་མཆོག་སྤྱོད་སྣང་མཐའ་
ཡས། །འབྱམས་ཀླས་སྐུ་ཚེ་ཚེ་དཔག་མེད་དང་བརྩེས། །སྤྱན་རས་
གཟིགས་གསོལ་སྟོན་པར་ཕྱག་འཚལ་ལོ། །ཁྱོད་གང་མཉེས་པ་ཀུན་
ཏུ་བདག་འབུལ་ཞིང༌། །སྡིག་པ་ཐམས་ཅད་བཤགས་བགྱི་དེང་ནས་
བཟུང་། །མགོན་པོའི་མཛད་པ་ཀུན་ལ་ཡི་རང་བས། །དགེ་བ་ཅི་
བྱས་དེ་འགྲུབ་ཕྱིར་བསྔོའོ། །ཁྱོད་སྔོན་འཇིག་རྟེན་དབང་ཕྱུག་རྒྱལ་
པོའི་དྲུང༌། །ཆོས་ཀྱི་འབྱུང་གནས་ཞེས་གྱུར་དགེ་སློང་དེས། །རང་
གི་སངས་རྒྱས་ཞིང་བཟུང་ཇི་བཞིན་དུ། །བདག་ཀྱང་སྨོན་ལམ་་་
འདེབས་ཀྱི་འགྲུབ་གྱུར་ཅིག །ཁྱོད་ཀྱིས་སེམས་ཅན་ང་ཡི་མིང་ཐོས་
200



ཀུན། །ང་ཡི་ཞིང་དུ་སྐྱེ་བར་གྱུར་ཅིག་བཏབ། །དེ་གྲུབ་མཚན་ཐོས་
དད་པའི་ཤས་ཐོབ་པས། པ །གང་དྲུང་དེས་ཀྱང་མྱུར་པའི་སྐབས་
དབྱེར་གསོལ། །ཁྱོད་ནི་གཞན་གྱི་དོན་མཛད་མ་གཡེལ་དང༌། །རྒྱ་
མཚོ་དུས་རླབས་མི་ཡོལ་མཚུངས་པས་ན། །ཐུགས་རྗེའི་ལྕགས་ཀྱུ་
རིང་པར་བརྐྱངས་ནས་སུ། །བདེ་བ་ཅན་དུ་ཡུད་ཀྱིས་དྲང་པར་
མཛོད། །ཁྱོད་ཞིང་སེམས་ཅན་ཐམས་ཅད་སངས་རྒྱས་གྱུར། །རེ་
རེས་མ་ཟློས་བསྐལ་པ་བྱེ་སྙེད་དུ། །བསྔགས་ཀྱང་ཟད་པར་མི་་་་་་
འགྱུར་ཡོན་ཏན་ཅན། །བདེ་བ་ཅན་གྱི་ཞིང་དུ་སྐྱེ་བར་ཤོག །ཁྱོད་
ཀྱི་འཇིག་རྟེན་ཁམས་ནི་མཐའ་མེད་ལ། །ལྷུན་པོ་འཁོར་ཡུག་་་་་་་
མཚམས་ཡོད་མ་མཆིས་པ། །ཀུན་ཏུ་མཉམ་པ་ལག་པའི་མཐིལ་ལྟ་
བུའི༑ །བདེ་བ་ཅན་གྱི་ཞིང་དུ་སྐྱེ་བར་ཤོག །ཁྱོད་བཞུགས་རིན་
ཆེན་སྣ་ཚོགས་གཞི་མོའི་སྟེང་། །ཞལ་བ་བྱས་འདྲ་ངན་སོང་ལྷ་མིན་
མེད། །བདེ་ནས་བདེ་འགྲོ་གང་ལ་མི་ཆགས་པ། །བདེ་བ་ཅན་གྱི་
ཞིང་དུ་སྐྱེ་བར་ཤོག །ཁྱོད་གནས་སར་མི་གནམ་ལྷ་མིང་ཙམ་ཁྱད། །
ལྷ་མོ་བདུན་སྟོང་བདུན་དང་རྩེ་བ་ཡི།།2 །རིན་ཆེན་གཞལ་མེད་ལྷ་
རྫས་མལ་སྟན་ཅན། །བདེ་བ་ཅན་གྱི་ཞིང་དུ་སྐྱེ་བར་ཤོག །ཁྱོད་ཀྱི་
སྐྱེད་ཚལ་ནོར་བུའི་ནགས་ལྗོངས་དང༌། །སྤོས་ཆུའི་ཀླུང་ཆེན་སྤྲུལ་
པའི་བྱ་དང་ནི། །མེ་ཏོག་གིས་གང་རིན་ཆེན་རི་ཕྲེང་ཅན། །བདེ་བ་
2012
ག
ནས་



ཅན་གྱི་ཞིང་དུ་སྐྱེ་བར་ཤོག ། ཁྱོད་ཀྱི་བྱང་ཆུབ་ཤིང་ཆེན་བལྟ་ན་
སྡུག །སྟོང་དང་དྲུག་བརྒྱའི་དཔངས་དང་ཁྱོན་ལྔ་བརྒྱ། །ལེགས་
བྱས་ཐམས་ཅད་སྣང་བའི་འཕྲུལ་ཆེན་པོ། །བདེ་བ་ཅན་གྱི་ཞིང་དུ་
སྐྱེ་བར་ཤོག །ཁྱོད་ཡུལ་དུས་དུས་རླུང་གི་ལྗོན་ཤིང་ལས། །མེ་ཏོག་
ཆར་བརྡལ་མི་རིང་བདུན་བརྩེགས་དཔངས། །མནན་ན་སོར་བཞི་
ནེམ་གྱུར་བཏེག་འཕར་བ། །བདེ་བ་ཅན་གྱི་ཞིང་དུ་སྐྱེ་བར་ཤོག། །
ཁྱོད་ཞིང་ལྗོན་ཤིང་ཀླུང་དང་རོལ་མོའི་སྡེས། །ཡིད་འབབ་ཆོས་ཀྱི་
དབྱངས་སྟོན་སྤོས་ཟས་དང༌། །གོས་རྒྱན་བསམ་ཀུན་མོད་ལས་་་་་་
འབྱུང་བ་ཅན། །བདེ་བ་ཅན་གྱི་ཞིང་དུ་སྐྱེ་བར་ཤོག །ཁྱོད་སྨོན་
གྱིས་མྱོས་ཕུན་སུམ་ཚོགས་པའི་སྡེ། །ཞིང་ཁམས་རྒྱ་མཚོའི་རྙེད་
དཀའ་མ་ལུས་པས། །རྣམ་པར་བརྒྱན་ཕྱིར་བལྟ་བས་མི་ངོམ་པ། །
བདེ་བ་ཅན་གྱི་ཞིང་དུ་སྐྱེ་བར་ཤོག །ཁྱོད་འཁོར་ལྔ་བརྒྱ་པདྨའི་
མངལ་གནས་དང༌། །དེ་ལས་སྐྱིལ་མོ་ཀྲུང་བཅས་མོད་སྐྱེ་གཉིས། །
གསེར་མདོག་མཚན་དཔེས་སྤྲས་པ་ཤ་སྟག་པ། །བདེ་བ་ཅན་གྱི་
ཞིང་དུ་སྐྱེ་བར་ཤོག །ཁྱོད་བསྟན་ཉན་ཐོས་དགེ་འདུན་དཔག་མེད་
ཅིང་། །སེམས་དཔའ་དཔག་མེད་སྨོན་ལམ་དཔག་མེད་པ། །ཐམས་
ཅད་ཚེ་ཡང་དཔག་ཏུ་མེད་པ་ཅན། །བདེ་བ་ཅན་གྱི་ཞིང་དུ་སྐྱེ་བར་
ཤོག །ཁྱོད་མཆོད་པ་ལ་བརྩོན་ཞིང་སྐད་ཅིག་རེར། །བརྒྱ་སྟོང་
202



སངས་རྒྱས་ཞིང་ཉུལ་ཆོས་ཉན་པ། །ཀུན་ཀྱང་མངོན་ཤེས་རྫུ་འཕྲུལ་
ཆེན་པོ་བསྐྱང་། །བདེ་བ་ཅན་གྱི་ཞིང་དུ་སྐྱེ་བར་ཤོག །འཇིག་རྟེན་
དབང་དང་མཐུ་ཆེན་ཐོབ་སོགས་སྲས། །འོད་ཟེར་དཔག་མེད་དེ་
བཞིན་གཤེགས་ཉིད་བཞིན། །འགྲོ་བའི་ཕན་བདེ་སྦྱིན་ལ་སྟོབས་
འགྲན་པ། །བདེ་བ་ཅན་གྱི་ཞིང་དུ་སྐྱེ་བར་ཤོག །ཁྱོད་ཀྱིས་སྐད་
ཅིག་རེར་བསྟན་ཆོས་ཀྱི་གྲངས། །སུས་ཀྱང་བགྲང་བར་མི་ནུས་དེ་
འདྲ་བ། ། རྟག་པར་ཉན་འཛིན་བློ་ཆེན་ཚོགས་པའི་གྲྭ། །བདེ་བ་
ཅན་གྱི་ཞིང་དུ་སྐྱེ་བར་ཤོག །ཁྱོད་མཐུས་སྐད་ཅིག་རེར་ཡང་ཏིང་
འཛིན་སྒོ། །བརྒྱ་སྟོང་བྱེ་བ་སྙེད་འགྲུབ་དེ་ལྟ་བུས། །དཔག་མེད་
སྲིད་པར་བསམ་གཏན་བསྒོམ་པའི་གླིང་། །བདེ་བ་ཅན་གྱི་ཞིང་དུ་
སྐྱེ་བར་ཤོག །ཁྱོད་བྱིན་འགྲིབ་པའི་གནས་སྐབས་ཀུན་བགག་ཅིང་།།
གོང་དུ་སྤེལ་ལ་མཚུངས་པ་མེད་བརླམས་པས། །ཡོན་ཏན་འདོད་པ་
ཐམས་ཅད་བདག་བཞིན་དུ། །བདེ་བ་ཅན་གྱི་ཞིང་དུ་སྐྱེ་བར་ཤོག །
བདེ་བ་ཅན་གྱི་སྨོན་ལམ་དཀོན་མཆོག་བརྩེགས་པའི་འོད་དཔག་མེད་ཀྱི་ཞིང་བཀོད་ལས་་་
ཕྱུང་སྟེ་པདྨ་དཀར་པོས་ལོ་གྲོར་རོང་ལྗོན་ནང་ཞེས་བྱ་བའི་གཙུག་ལག་ཁང་དུ་བྲིས་པ་་་་་
བན་བཙུན་རྒྱལ་བ་བཟང་པོ་ལ་སོགས་པའི་དོན་གཉེར་བ་ཐམས་ཅད་བདེ་བ་ཅན་དུ་སྐྱེ་་་
བར་གྱུར་ཅིག། ལོ་11 :|1:|
ལ ་
། བ བ བ བ བ བ པ
ਸ ਸਿੰਘ ਉਰਫ ਕੱਦੂਥ ਵੈਲਨਬੈਲਣਾ ਸਦਰੂ ਨੁਸਨ
ਮ
203



པཎ་ཆེན་བློ་བཟང་ཆོས་རྒྱན་གྱི་བདེ་སྨོན་བཞུགས། །
༄༅། །བསླུ་མེད་དཀོན་མཆོག་གསུམ་གྱི་ངོ་བོ་ཉིད། །ངན་
སོང་འཇིགས་ལས་སྒྲོལ་བའི་དཔའ་པོ་ཆེ། །དག་པའི་ཞིང་དུ་ཁྲིད་
པའི་དེད་དཔོན་མཆོག །མགོན་པོ་འོད་དཔག་མེད་ལ་ཕྱག་འཚལ་
ལོ། །གནད་གཅོད་གཤིན་རྗེའི་འཇིགས་ལས་བསྐྱབ་དུ་གསོལ། །
འཇིགས་རུང་བར་དོའི་འཕྲང་ལས་བསྒྲལ་དུ་གསོལ། །བཟོད་་་་་་
དཀའ་ངན་འགྲོའི་གཡང་ལས་དྲོངས་དུ་གསོལ། །ཞིང་མཆོག་བདེ་
བ་ཅན་དུ་ཁྲིད་དུ་གསོལ། །རེ་ས་གཞན་ན་མེད་དོ་ཐུགས་རྗེས་་་་་
ཟུངས༑ །
་ ་་་་་་།
ཏཱ་ར་ནཱ་ཐའི་བདེ་སྨོན་བཞུགས། །
༄༅། །ཨོཾ་སྭ་སྟི། བདག་གཞན་དགེ་བའི་རྩ་བ་མ་ལུས་པ། །
གཅིག་ཏུ་བསྡོམ་ཞིང་མཁའ་དང་མཉམ་པར་སྤེལ། །ཆོས་ཉིད་ཆེན་
པོར་རོ་གཅིག་རྟག་པའི་ངང་། །གདོད་ནས་འོད་གསལ་ཆེན་པོར་
རྒྱས་བཏབ་སྟེ། །སྣང་གྲགས་ཐམས་ཅད་ཡེ་ནས་ཆོས་སྐུའི་ངང་། །
སྣང་བ་མ་འགགས་གཟུགས་སྐུ་རང་ཤར་བ། – །གང་འདུལ་འཕྲིན་
ལས་ལྷུན་གྲུབ་རྒྱུན་མི་འཆད། །ཟུང་འཇུག་ཆེན་པོའི་ངོ་བོར་ཡོངས་
204
པ་
སོབ་



སུ་བསྔོ། །གནས་སྐབས་ཀུན་དུ་བདག་གཞན་སེམས་ཅན་ཀུན། །
རྣམ་དཀར་དགེ་བའི་ལས་ལ་འཇུག་པ་དང༌། །ཕུན་ཚོགས་བདེ་
སྐྱིད་ལེགས་ལམ་ཀུན་ལྡན་ཞིང་། །ཇི་ལྟར་བསམ་པའི་དོན་ཀུན་
འགྲུབ་པར་ཤོག །ཚེ་འདིའི་སྣང་པ་ནུབ་པར་གྱུར་མ་ཐག །བླ་མ་
སངས་རྒྱས་སྲས་བཅས་ཀུན་གྱི་ཞིང༌། །འོད་དཔག་མེད་མགོན་སྨོན་
ལམ་ལས་གྲུབ་པ། །བདེ་བ་ཅན་གྱི་ཞིང་དུ་སྐྱེ་བར་ཤོག །ཕྱོགས་
བཅུའི་སངས་རྒྱས་ཀུན་གྱི་རབ་བསྔགས་ཤིང༌། །སྨོན་ལམ་ལས་གྲུབ་
འདོད་དོན་དཔག་མེད་དང་། །རྒྱན་རྣམས་ཀུན་གྱི་རྣམ་པར་བརྒྱན་
པ་ཡི། །ཞིང་མཆོག་བདེ་བ་ཅན་དུ་སྐྱེ་བར་ཤོག །སྨོན་ལམ་མ་ལུས་
ཡོངས་སུ་རྫོགས་པ་དང་། །སེམས་ཅན་མཐའ་དག་ཡོངས་སུ་སྨིན་
བྱས་ནས། །ཞིང་རྣམས་ཐམས་ཅད་མྱུར་དུ་སྦྱངས་གྱུར་དེ། །དག་
པའི་བདེ་བ་ཅན་དུ་སྐྱེ་བར་ཤོག །ཞིང་དེར་སྐྱེ་མ་ཐག་ཏུ་ཏིང་
འཛིན་དང༌། །གཟུང་དང་ཡེ་ཤེས་རྣམ་ཐར་ཀུན་གྲུབ་ནས། །བླ་
མེད་མཆོད་སྤྲིན་རྒྱ་མཚོའི་ཚོགས་སྤྲུལ་སྟེ། །རྒྱལ་བ་ཐམས་ཅད་་་་་
མཆོད་པའི་མཉེས་བྱེད་ཤོག །སྣ་ཚོགས་སྤྲུལ་པས་འཇིག་རྟེན་་་་་་་
ཁམས་ཀུན་དུ། །གང་ལ་གང་འདུལ་འགྲོ་བའི་དོན་སྤྱོད་པའི། །
བསམ་ཡས་མཁའ་དང་མཉམ་པའི་སེམས་ཅན་རྣམས། དག་པའི་
ཞིང་མཆོག་གང་དེར་ཁྲིད་པར་ཤོག །ཅེས་པ་བདེ་བ་ཅན་གྱི་སྨོན་ལམ་འདི་
205



ཡང་། ཏ་སའི་དོན་ཅན་ས་སྐྱོངས་དབང་མོ་ཡིད་འཛིན་དཔལ་ལེགས་ཀྱིས་བསྐུལ་ནས་ཏཱ་
ར་ནཱ་ཐས་གཏིངས་ཁོབས་གཉན་ཡོད་དུ་སྨྲས་པའོ། །མངྒ་ལཾ་བཀྲ་ཤིས།
ཞྭ་དམར་བ་ཆོས་ཀྱི་དབང་ཕྱུག་གི་བདེ་སྨོན་བཞུགས། །
༄༅། །ཨེ་མ་ཧོ། འདི་ནས་ཉི་མ་ནུབ་ཀྱི་ཕྱོགས། །གྲངས་མེད་
འཇིག་རྟེན་བརྒལ་བའི་སར། །རྣམ་དག་ཞིང་ཁམས་བདེ་བ་ཅན། །
དེ་ན་རྫོགས་པའི་སངས་རྒྱས་མཆོག །ཚེ་འོད་དཔག་ཏུ་མེད་པ་
བཞུགས། །མགོན་པོ་དེ་ལ་ཕྱག་འཚལ་ལོ། །ཡིད་སྤྲུལ་ཀུན་བཟང་
མཆོད་སྤྲིན་འབུལ། །ཚེ་རབས་བསགས་པའི་སྡིག་པ་བཤགས། །
འགྲོ་ཀུན་དགེ་ལ་རྗེས་ཡི་རང་། །ཆོས་ཀྱི་འཁོར་ལོ་བསྐོར་བར་
བསྐུལ། །མྱ་ངན་མི་འདའ་བཞུགས་གསོལ་འདེབས། །བདག་གི་
དུས་གསུམ་དགེ་ཚོགས་ཀྱིས། །འདི་ནས་ཚེ་འཕོས་གྱུར་མ་ཐག །
ཞིང་མཆོག་དེར་སྐྱེས་མགོན་དེ་བཞིན། །བདག་ཀྱང་དོན་གཉིས་
ཕུན་ཚོགས་ཏེ། །ངེས་པར་ཉིད་དུ་འགྲུབ་མཛད་གསོལ། །ཞེས་པ་བདེ་
བ་ཅན་གྱི་སྨོན་ལམ་ཉུང་བསྡུས་ཙམ་ཞིག་རྒྱུན་ཁྱེར་དུ་དགོས་པས་སྩོལ་བར་ཞུ་ཞེས་འབྲོང་
པ་བླ་མ་དང་སྒོས་སྣ་དགོན་གྱི་བླ་མ་ཀརྨ་བློ་གྲོས་ཀྱི་དད་འདུན་བཟང་པོའི་བསྐུལ་ངོར།
ཀརྨ་པ་ཞྭ་དམར་ཅོད་པཎ་འཛིན་པས་གསུངས་སོ། ། ན ་
206



དག་བ་ （༡)གནམ་ཆོས་བདེ་སྨོན་བཞུགས། ་་་་་
༄༅༔ ཕྱོགས་དུས་རྒྱལ་བ་སྲས་བཅས་དགོངས༔ ཚོགས་
གཉིས་རྫོགས་ལ་རྗེས་ཡི་རང་༔ བདག་གིས་དུས་གསུམ་དགེ་་
བསགས་པ༔ དཀོན་མཆོག་གསུམ་ལ་མཆོད་པ་འབུལ༔ རྒྱལ་བའི་
བསྟན་པ་འཕེལ་གྱུར་ཅིག༔ དགེ་བ་སེམས་ཅན་ཀུན་ལ་བསྔོ༔
འགྲོ་ཀུན་སངས་རྒྱས་ཐོབ་གྱུར་ཅིག༔ དགེ་རྩ་ཐམས་ཅད་གཅིག་
བསྡུས་ཏེ༔ བདག་གི་རྒྱུད་ལ་སྨིན་གྱུར་ཅིག༔ སྒྲིབ་གཉིས་དག་
ནས་ཚོགས་རྫོགས་ཏེ༔ ཚེ་རིང་ནད་མེད་ཉམས་རྟོགས་འཕེལ༔ ཚེ་
འདིར་ས་བཅུ་ནོན་གྱུར་ཅིག༔ ནམ་ཞིག་ཚེ་འཕོས་གྱུར་མ་ཐག །
བདེ་བ་ཅན་དུ་སྐྱེ་གྱུར་ཅིག༔ སྐྱེས་ནས་པདྨའི་ཁ་ཕྱེ་སྟེ༔ ལུས་རྟེན་
དེ་ལ་སངས་རྒྱས་ཤོག༔ བྱང་ཆུབ་ཐོབ་ནས་ཇི་སྲིད་དུ༔ སྤྲུལ་པས་
འགྲོ་བ་འདྲེན་པར་ཤོག༔ ས་མ་ཡ་རྒྱ་རྒྱ་རྒྱ༔ ཅེས་པ་འདི་ནི་སྤྲུལ་སྐུ་མི་
འགྱུར་རྡོ་རྗེའི་གཏེར་མའོ། །
ཚོས་བདེ་སྨོན།
(༢) གནམ་ཆོས་བདེ་སྨོན།
༄༅། །སྨོན་ལམ་བསྡུས་པ་ནི། ཨེ་མ་ཧོ༔ ངོ་མཚར་སངས་རྒྱས་སྣང་
བ་མཐའ་ཡས་དང༔ གཡས་སུ་ཇོ་བོ་ཐུགས་རྗེ་ཆེན་པོ་དང་
གཡོན་དུ་སེམས་དཔའ་མཐུ་ཆེན་ཐོབ་རྣམས་ལ༔ སངས་རྒྱས་བྱང་
oད་
207



སེམས་དཔག་མེད་འཁོར་གྱིས་བསྐོར༔ བདེ་སྐྱིད་ངོ་མཚར་དཔག་་
ཏུ་མེད་པ་ཡི༔ བདེ་བ་ཅན་ཞེས་བྱ་བའི་ཞིང་ཁམས་དེར༔ བདག་
ནི་འདི་ནས་ཚེ་འཕོས་གྱུར་མ་ཐག༔ སྐྱེ་བ་གཞན་གྱི་བར་མ་ཆོད་པ་
རུ༔ དེ་རུ་སྐྱེས་ནས་སྣང་མཐའི་ཞལ་མཐོང་ཤོག༔ དེ་སྐད་བདག་
གིས་སྨོན་ལམ་བཏབ་པ་འདི༔ ཕྱོགས་བཅུའི་སངས་རྒྱས་བྱང་
སེམས་ཐམས་ཅད་ཀྱིས༔ གེགས་མེད་འགྲུབ་པར་བྱིན་གྱིས་བརླབ་
ཏུ་གསོལ༔ ཏདྱ་ཐཱ༔ པཉྩནྡྲི་ཡ་ཨ་ཝ་བོ་དྷ་ནི་སྭཱ་ཧཱ༔ ཞེས་པ་འདི་ནི་
སྤྲུལ་སྐུ་མི་འགྱུར་རྡོ་རྗེ་དགུང་ལོ་བཅུ་གསུམ་གསེར་འཕྱང་གི་ལོ་ས་ག་ཟླ་བའི་ཚེས་བདུན་་་་
ལ་གཙོ་འཁོར་རྣམས་ཀྱིས་ཞལ་གཟིགས་པའི་ཚེ་སངས་རྒྱས་སྣང་བ་མཐའ་ཡས་ཀྱིས་་་་་་
དངོས་སུ་གསུངས་པའོ། །
བྱ་བ་མ་བཟང་
(༢) གནམ་ཆོས་བདེ་སྨོན། ཟླ་༢པའི་
ནམ
ཐ་
oo
ཨེ་མ་ཧོ༔ ཆོས་སྐུ་སྣང་བ་མཐའ་ཡས་ངོ་མཚར་ཆེ་
སྤྱན་རས་གཟིགས་དང་མཐུ་ཆེན་ཐོབ་རྣམས་ལ༔ བདག་སོགས་རྩེ་
གཅིག་ཡིད་ཀྱིས་གསོལ་བཏབ་མཐུས༔ རྨི་ལམ་ཡུལ་གྱིས་བདེ་ཆེན་
ཞིང་བསྒྲོད་ནས༔ སྣང་བ་མཐའ་ཡས་མཇལ་བར་བྱིན་གྱིས་རློབས༔
ཞེས་པ་འདི་སྤྲུལ་སྐུ་མི་འགྱུར་རྡོ་རྗེས་དགུང་ལོ་བཅུ་གསུམ་གསེར་འཕྱང་གི་ལོ་ས་ཟླའི་་་་་་
ཚེས་བདུན་ཉིན་འོད་དཔག་མེད་ཀྱིས་དངོས་སུ་ཞལ་གཟིགས་ཏེ་གསུངས་པའོ། །
ལ་ དུ་ མ་ ཟླ་བ ་ གྱི་ ག་ ལ་ཡ་ 191a / བ་ མ 1:|:
208



༄༅། །ཨཱཆོས་བཅུ་གསུམ་ལས་འོད་དཔག་མེད་ཀྱི་སྒྲུབ་
ཐབས་བདེ་བ་ཅན་གྱི་ཞིང་ཁམས་བསྒྲོད་པའི་རྟ་བ་དང་
མཆོག་བྷ་ལ་ཧོ་ཞེས་བྱ་བའི་གསོལ་འདེབས་ ན།
བ་ ཀྱི ་རིམ་པ་བཞུགས་སོ། ། དུས་
༄༅། །ན་མོ་སརྦ་དྷེ་ཝ་ཡེ། །བྱ་བའི་རྒྱུད་ལས་གསུངས་པ་ཡི། །
ལྷ་མོ་རྣམ་པར་རྒྱལ་མ་ལ། །གསོལ་བ་འདེབས་སོ་དངོས་གྲུབ་སྩོལ། །
བྱ་སྤྱོད་རྒྱུད་དུ་གཏོགས་པ་ཡི། །གཙུག་ཏོར་གདུགས་དཀར་ལྷ་མོ་
ལ༑ །གསོལ་བ་འདེབས་སོ་བར་ཆད་སོལ། །རྣལ་འབྱོར་རྒྱུད་ལས་
གསུངས་པ་ཡི། །ཚེ་དཔག་གསུང་གི་དཀྱིལ་འཁོར་ལ། །གསོལ་བ་
འདེབས་སོ་ཚེ་བསོད་སྤེལ། །ཐབས་ཀྱི་རྒྱུད་ལས་གསུངས་པ་ཡི། །
གསང་འདུས་འོད་དཔག་མེད་པ་ལ། །གསོལ་བ་འདེབས་སོ་ལམ་སྣ་
དྲོངས༑ །ཤེས་རབ་རྒྱུད་ལས་གསུངས་པ་ཡི། །བདེ་མཆོག་པདྨ་
མཁའ་འགྲོ་ལ། །གསོལ་བ་འདེབས་སོ་ཐུགས་རྗེས་ཟུང་། །རྡོ་རྗེ་
གུར་ལས་གསུངས་པ་ཡི། །དགྱེས་རྡོར་པདྨ་མཁའ་འགྲོ་ལ། །གསོལ་
བ་འདེབས་སོ་བྱིན་གྱིས་རློབས། །གཉིས་མེད་རྒྱུད་ལས་གསུངས་པ་
ཡི༑ །དུས་འཁོར་འོད་དཔག་མེད་པ་ལ། །གསོལ་བ་འདེབས་སོ་
དངོས་གྲུབ་སྩོལ། །སྒྲུབ་ཐབས་རྒྱ་མཚོ་ལས་གསུངས་པའི། །གསུང་
གི་རྡོ་རྗེ་འོད་དཔག་མེད། །གསོལ་བ་འདེབས་སོ་ཐུགས་རྗེས་་་་་་་
209



གཟིགས༑ །དེ་ལྟར་གསོལ་བ་བཏབ་པའི་མཐུས། །བདག་དང་
བདག་ལ་འབྲེལ་ཐོགས་དང༌། །སྒྲུབ་ཐབས་དེ་རྣམས་ཉམས་ལེན་
མཁན༑ །བདེ་བ་ཅན་དུ་སྐྱེ་བར་ཤོག །ཅེས་པ་མེ་ཕོ་རྟ་ཡི་དཔྱིད་
མཚམས་སུ་ནུབ་མོ་ཐུན་རེ་ལ་བདེ་བ་ཅན་དུ་སྐྱེ་བའི་ཐབས། རྡོ་རྗེ་
ཕྲེང་བ་སོགས་ནས་བསྡུས་ཏེ་འོད་དཔག་མེད་ཀྱི་མངོན་རྟོགས་ཉུང་་
ངུ་འགའ་པདྨ་མཐར་ཕྱིན་ཀྱི་ཡི་གེ་པ་བྱས་ཤིང་བྲིས་པས་ནུབ་་་་་་
གཅིག་ཐོ་རངས་ཉམས་ཀྱི་སྣང་བ་ལ་བདེ་བ་ཅན་གྱི་ཞིང་ཁམས་སུ་་
ཕྱིན་པའི་སྣང་བ་ཞིག་བྱུང་། ཡང་རྨི་ལམ་དུ་བདེ་བ་ཅན་གྱི་ཞིང་
ཁམས་སུ་ཕྱིན་པའི་སྣང་བ་ཞིག་བྱུང་སྟེ། ཞིང་ཁམས་ཀྱི་བཀོད་པ་
སོགས་ནི་གསལ་བོར་མ་མཐོང་ལ། ཡང་མེ་ཏོག་དཀར་པོ་ཕུབ་ཙམ་
ཁ་བྱེ་མ་ཐག་གཅིག་གི་སྟེང་དུ་བསྡད་པའི་སྣང་བ་བྱུང་སྟེ། དེ་དག་
ཙམ་དེ་ཡི་རྟེན་འབྲེལ་དུ་གོ་ནས་སྣོན་ཟླ་བའི་ཚེས་བཅུ་ལ་རཱ་ག་ཨ་་་
སྱས་གསོལ་བ་བཏབ་པའོ། །སརྦ་མངྒ་ལཾ། དགེའོ། དགེའོ། །
གུ་རུ་ཞི་བའི་ལས་བྱང་ལ་བརྟེན་ནས་བདེ་བ་ཅན་
དུ་སྐྱེ་ཐབས་ཀྱི་ཟིན་བྲིས་བཞུགས་སོ། །
༄༅། །གུ་རུ་པདྨ་སིདྡྷི་ཧཱུྃ། །ཆོས་སྐུ་སྣང་མཐའ་ལོངས་སྐུ་སྤྱན་
རས་གཟིགས། །སྤྲུལ་སྐུ་པད་འབྱུང་བླ་མ་སྐུ་གསུམ་སྟེ། །ངོ་བོ་
210



གཅིག་པར་ཡོངས་སུ་གྲགས་ལྟར་ལགས། །གུ་རུ་ཞི་བ་ཡི་དམ་བྱས་
ནས་ནི། །བར་དོའི་སྐབས་སུ་རང་ངོ་ཤེས་པ་སྟེ། །བདེ་ཆེན་དག་
པའི་ཞིང་དུ་སྐྱེ་འགྱུར་ཞེས། །ཉང་བན་ཞུས་ལན་མཇུག་ནས་འབྱུང་
བ་དང་། །ང་ཉིད་སྣང་བ་མཐའ་ཡས་སྤྲུལ་པ་སྟེ། །བདེ་བ་ཅན་གྱི་
ཞིང་དུ་ངེས་པར་སྐྱེ། །ལེའུ་བདུན་མར་གསུངས་པ་ལྟ་བུ་ཡིན། །དེ་
ཡང་འདི་ནས་འཕོས་མ་ཐག་ཡིན་ཏེ། །དང་པོ་ཟངས་མདོག་དཔལ་
རིར་སྐྱེ་འགྱུར་ཏེ། །མཐར་ནི་བདེ་བ་ཅན་དུ་འགྲོ་འགྱུར་ཞེས། །
ལང་གྲོའི་ཞུས་ལེན་ནང་ནས་དོན་གྱིས་གསལ། །འོན་ཀྱང་དེ་བར་
སྐྱེ་འཆི་མང་པོ་བརྒྱུད། །སྐྱེ་འཆིར་སྐྲག་ན་འདི་ནས་འཕོས་མ་ཐག །
སྐྱེ་བ་གཞན་གྱིས་བར་མ་ཆོད་པ་རུ། །བདེ་བ་ཅན་གྱི་ཞིང་དུ་འགྲོ་
འདོད་ན། །སྔགས་དང་དམིགས་པ་སྨོན་ལམ་མཐའ་འགྱུར་ཞེས། །
དེ་ཡི་གདམས་ངག་འདི་ལྟར་བྱ་བ་ཡིན། །ཐུགས་སྒྲུབ་ལས་བྱང་
མང་ཉུང་གང་རུང་ངམ། །མ་ལྕོགས་སྐད་ཅིག་དྲན་རྫོགས་བྱས་ཀྱང་
རུང་། །རང་ཉིད་རྟ་མགྲིན་ཡབ་ཡུམ་གསལ་བ་ཡིན། ཨཱཿ སྟོང་པའི་
རང་མདངས་སྐད་ཅིག་རང་ཉིད་ནི། །རྟ་ཕག་ཡབ་ཡུམ་ཞལ་གཅིག་
ཕྱག་གཉིས་དམར། །གཡས་གཡོན་གྲི་གུག་ཐོད་ཁྲག་འཁྱུད་སྟབས་
སྦྱོར། །རྟ་སྐད་འཚེར་ཞིང་ཕག་སྐད་དུར་སྒྲ་འབྱིན། །དུར་ཁྲོད་
ཆས་རྫོགས་པད་ཉི་རོ་སྟེང་འགྱིངས། །སྐུ་རྒྱབ་གཏད་པའི་པདྨའི་
211



སྡོང་པོའི་རྩེར། །པདྨ་དམར་པོ་འདབ་མ་སྟོང་ལྡན་ནི། །གདུགས་
ཕུབ་བཞིན་དུ་རྒྱ་ཆེ་ཡངས་པའི་ནང༌། ་ །འོག་ཏུ་ཉི་མ་དེ་སྟེང་ཟླ་
བའི་སྟེང་། །ཨུ་རྒྱན་པདྨ་ལོངས་སྐུ་ཚེ་དཔག་མེད། །སྔོ་མདོག་
དམར་བོ་དར་དང་རིན་ཆེན་བརྒྱན། །གཟི་བརྗིད་འོད་འབར་རྡོ་
རྗེའི་སྐྱིལ་ཀྲུང་བཞུགས། །པདྨ་མཁའ་འགྲོ་གཅེར་བུ་དམར་མོ་ནི། །
གྲི་གུག་ཐོད་ཁྲག་འཛིན་པ་གཉིས་མེད་འཁྲིལ། །དེ་ཡི་དཔྲལ་མགྲིན་
ཐུགས་ཀ་ལྟེ་བ་བཞིར། །པདྨ་དཀར་དམར་མཐིང་ལྗང་བཞི་ཡི་
དབུས། །ཨོ་དཀར་ཨཱདམར་ཧཱུྃ་མཐིང་ཏིལྗང་བསྒོམ། །ཕྱག་
ཞབས་བཞི་ལ་ཧ་རི་ནི་ས་དང༌། ། །ར་ཙ་ཧཱིཡ་ཡི་གེས་མཚན་པར་
གྱུར། །མངོན་རྟོགས་དུས་ནས་དེ་ལྟར་གསལ་གདབ་སྟེ། །བདེ་བ་
ཅན་དང་ཟངས་མདོག་དཔལ་རི་ནས། །བསྒོམས་པ་འདྲ་བ་དཔག་
མེད་སྤྱན་དྲངས་བསྟིམ། །དེ་འདྲ་སྤྱན་འདྲེན་སྐབས་སུ་བསྒོམ་རྒྱུ་
སྟེ༑ །མ་གསལ་རྗེས་ནས་ཡང་ཡང་སྤྱན་དྲངས་བསྒོམ། །དེ་ནས་
ལས་བྱང་བསྙེན་པའི་སྐབས་སུའམ། །དྲན་རྫོགས་ཡིན་ན་འཕྲལ་དུ་
གསོལ་འདེབ ས་ཏེ། །ཧཱི༔ འགྲོ་བའི་བླ་མ་ཨུ་རྒྱན་ཚེ་དཔག་མེད། །
མི་འགྱུར་མི་ཤིག་འཇིག་མེད་རྡོ་རྗེའི་སྐུ། །ལྷག་པའི་སྨོན་ལམ་ལས་
གྲུབ་འོད་དཔག་མེད། །སྔོན་ལས་འཕྲལ་རྐྱེན་ཚེ་ལ་གནོད་པའི་་་་་་
བགེགས། །མི་མཐུན་བར་ཆད་ཞི་བར་གསོལ་བ་འདེབས། །བླ་མ་
212



ལོངས་སྐུ་འགྲུབ་པར་བྱིན་གྱིས་རློབས། །རིགས་དྲུག་སྐྱེ་སྒོ་ཆོད་པར་
བྱིན་གྱིས་རློབས། །ནམ་ཞིག་འདི་ནས་ཚེ་འཕོ་གྱུར་མ་ཐག །བདེ་
བ་ཅན་གྱི་ཞིང་དེར་འདྲེན་དུ་གསོལ། །དེ་ལྟར་གསོལ་བ་བཏབ་
པས་ཨུ་རྒྱན་གྱི། །སྐུ་ཡི་གནས་བཞི་ཡི་གེ་བཞི་པོ་ལས། །ཐིག་ལེ་
དཀར་དམར་མཐིང་ལྗང་དཔག་མེད་བྱོན། །རང་གི་གནས་བཞིར་
ཐིམ་པས་སྒྲིབ་བཞི་དག །སྐུ་གསུང་ཐུགས་དང་ཡོན་ཏན་བྱིན་
རླབས་ཞུགས། །དབང་བཞི་ཐོབ་ཅིང་སྐུ་བཞིའི་ས་བོན་བཞག །
ཕྱག་ཞབས་ཡིག་འབྲུ་བརྒྱད་ལས་འོད་ཟེར་གྱི། །ཐིག་ལེ་ཁ་དོག་སྣ་
ཚོགས་ཆར་བཞིན་འཕྲོས། །རང་གི་ཡན་ལག་བཞི་ལ་ཐིམ་པ་ཡིས། །
མཆོག་ཐུན་ཕྲིན་ལས་རྣམ་བཞིའི་དངོས་གྲུབ་ཐོབ། །དེ་ལྟར་བསྒོམ་
ཞིང་སྔགས་བཟླས་བསྙེན་པ་ཡིན། ། ཨོཾ་གུ་རུ་ཨཱ་ཡུར་ཛྙཱ་ན་ཧཱུྃ་ཧྥུ་ནི་
ཛ སིདྡྷི་ཕ་ལ་ཧཱུཾ། དེ་ནས་སྒྲུབ་པའི་དམིགས་པ་བྱ་བ་ནི། །སླར་
ཡང་སྤྱི་བོའི་ཚེ་དཔག་མེད་པ་ཡི། །གནས་གསུམ་འབྲུ་གསུམ་དག་
ལས་ཡི་གེ་ནི། །སྟེང་འོག་ཕྱོགས་མཚམས་རྣམས་སུ་འཕྲོས་པ་ཡིས། །
བླ་མ་ཡི་དམ་སངས་རྒྱས་བྱང་སེམས་དང༌། །མཁའ་འགྲོ་ཆོས་སྐྱོང་
ཀུན་གྱི་བྱིན་རླབས་དང༌། །ལྷ་དང་དྲང་སྲོང་གྲུབ་ཐོབ་རིགས་་་་་་་
འཛིན་དང༌། །མི་རྣམས་ཀུན་གྱི་སྲོག་ཡིག་ས་བོན་ཧཱུྃ།	།འབྱུང་
བཞིའི་བཅུད་རྣམས་བསྡུས་པས་བུམ་པར་ཞུགས། །བུམ་པ་ཁོལ་
213



ཞིང་ལུད་པས་བདུད་རྩི་དང་། །ཡབ་ཡུམ་སྦྱོར་མཚམས་བྱང་སེམས་
དཀར་དམར་རྒྱུན། །ཚང་བུག་དང་ནི་ཁ་ཡི་ནང་དུ་ཞུགས། །ལུས་
ཀུན་བདུད་རྩིས་ལྟེམས་སེ་གང་བར་གྱུར། །ཡང་ཡང་བསྒོམ་ཞིང་
སྔགས་བཟླས་སྒྲུབ་པ་ཡིན། །དེ་ནས་ཐུན་མཚམས་ལས་སྦྱོར་ལྟ་བུ་
ཡི༑ །སྤྱི་བོར་ཨུ་རྒྱན་ཚེ་དཔག་མེད་པ་དེ། །ཚངས་བུག་ནས་ཞུགས་
རང་གི་སྙིང་ཁར་བྱོན། །དེ་ཡི་ཐུགས་ཀར་གསེར་གྱི་རྡོ་རྗེ་ནི། །རྒྱ་
གྲུམ་གདན་ཐབས་བཞག་པའི་ལྟེ་བའི་སྟེང་། །མཆོང་གི་བུམ་པའི་
ནང་དུ་རང་གི་སྲོག །ནཾ་ཡིག་ལྗང་གུ་བཀྲག་མདངས་ལྡན་པ་ལ། །
འོད་ཟེར་ཁ་དོག་སྣ་ཚོགས་ཕྱོགས་བཅུར་འཕྲོས། ། །འཁོར་འདས་
ཀུན་གྱི་ཚེ་བཅུད་བདུད་རྩིར་བསྡུས། །ལུས་ཀྱི་ནང་ཀུན་དཀར་དང་
མེར་གྱི་གང་། །དེ་ནས་ཚེ་དཔག་མེད་པ་འོད་དུ་ཞུ། །རང་དང་
དབྱེར་མེད་འདྲེས་བསྒོམ་ངོ་བོ་བལྟ། །ལས་བྱང་གཉིས་ནི་འདོན་ཚེ་
འདི་བསྒོམས་ན། །བུདྡྷ་ཐོད་ཕྲེང་འོད་དུ་ཞུ་ནས་ནི། །མཆོང་གི་
བུམ་པ་དེ་རུ་འགྱུར་རྒྱུ་ཡིན། །གཙོ་རྐྱང་དྲན་རྫོགས་བསྒོམ་དུས་
བུདྡྷཱ་མེད། །ལས་སྦྱོར་དམིགས་པ་དེ་རྣམས་བསྒོམ་ཚེ་དང་། །
དམིགས་མེད་ངོ་བོ་སྐྱོང་ཚེ་སྔགས་དེ་བཟླ། །དེ་ལྟར་རྒྱུན་ཁྱེར་་་་་་་་
ཉམས་སུ་བླངས་པ་ན། །སྔོན་གྱི་ལས་ཀྱི་རྣམ་སྨིན་མ་གཏོགས་པར། །
ཚེ་ཡི་བར་ཆད་ཀུན་བསལ་ཚེ་མཐར་ཕྱིན། །མཆོག་དང་ཐུན་མོང་
214



དངོས་གྲུབ་གཉིས་ཀ་འགྲུབ། །ཕྱི་མ་བདེ་བ་ཅན་གྱི་ཞིང་ཁམས་སུ། །
འོད་དཔག་མེད་ཀྱི་ཞིང་དུ་སྐྱེ་འགྱུར་ཞེས། །ཨུ་རྒྱན་ཆེན་པོ་རྗེ་ཡི་
གསུང་པ་ཡིན། །ཉི་ཟླ་ཐང་ལྷུང་ཆུ་བོ་གྱེན་དུ་བཟློག །རླུང་ཡང་
ཞགས་པས་ཟིན་ཡང་སྲིད་མོད་ཀྱི། །རྒྱལ་བའི་བཀའ་ཡིས་བསླུ་བར་
མི་སྲིད་གསུངས། །དེ་ཕྱིར་འཁོར་བའི་སྡུག་བསྔལ་རྒྱ་མཚོ་ནི། །
མཐའ་མེད་གཏིང་ཟབ་འཇིགས་སུ་རུང་འདི་ལས། །ཐར་བར་་་་་་
འདོད་ན་འདི་ཉིད་ཉམས་སུ་ལོང་། །དེ་སྐད་སྔགས་འཆང་རཱ་ག་ཨ་
མྱ་ཡིས། །གྲྭ་སློབ་རྣམས་ལ་ཕན་ཕྱིར་ཡི་གེར་བྲིས། ་།ཡི་གེ་པ་ནི་
པདྨ་མཐར་ཕྱིན་ཡིན། །འདི་བྲིས་ཉེས་འགལ་ཆོས་སྐྱོང་སྲུང་མར་
བཤགས། །དགེ་བས་འགྲོ་དོན་རྒྱ་ཆེན་འབྱུང་བར་ཤོག །སརྦ་མངྒ་
༄༅། །གུ་རུ་དྲག་པོ་དང་རིགས་བདག་སྣང་བ་མཐའ་
ཡས་སྦྲག་སྒྲུབ་བདེ་བ་ཅན་དུ་
སྐྱེ་ཐབས་ཀྱི་ཟིན་བྲིས་བཞུགས་སོ། །
1:|: ༄༅། །ན་མོ་གུ་རུ་པདྨ་ཀྲོ་དྷ་ཡེ། །ཨུ་རྒྱན་ཆེན་པོའི་གཏེར་གྱི་
ལུང་བྱང་ལས། །རཏྣའི་ཆོས་སྐོར་གཙང་དང་ཁམས་ཕྱོགས་སུ། །མ་
འོངས་བསྟན་པ་དར་རྒྱས་ལུང་བསྟན་ལྟར། །དེང་སང་མདོ་ཁམས་
215



ཤར་གྱི་ཕྱོགས་འདི་ན། །སྔགས་ལ་མོས་པའི་སྐྱ་སེར་ཕལ་ཆེར་གྱིས། །
རནྣའི་གུར་དྲག་ཡི་དམ་བྱེད་པ་མང་། །གུར་དྲག་ལས་ལྷག་ཡི་དམ་
གཞན་མེད་ཀྱང་། །མཐར་ཐུག་རྫོགས་པའི་སངས་རྒྱས་ཐོབ་པ་
དང༌། །བདེ་ཆེན་དག་པའི་ཞིང་ཁམས་ཐོབ་པ་ནི། །དང་པོ་སེམས་
བསྐྱེད་འདུན་པ་མེད་པ་ཡིས། །བསྲུང་བཟློག་ངག་ནུས་ལྷ་འདྲེ་
འདུལ་བའི་ཕྱིར། །བཏོན་པས་ཙན་དན་སོལ་བ་བྱས་པ་ལྟར། །ཕྱི་
མའི་ས་ལམ་ཕན་པ་ཆུང་བར་སོང་། །རྫོགས་པའི་བྱང་ཆུབ་ཐོབ་
ཕྱིར་ལ་དམིགས་ན། །ལྷ་འདྲེ་འདུལ་དང་ངག་ནུས་ཞར་ལས་
འབྱུང་། །དེ་ཕྱིར་ཐོག་མར་སེམས་བསྐྱེད་ཟབ་པར་གཅེས། །བྱང་
ཆུབ་དམིགས་ཀྱང་བྱང་ཆུབ་ཧ་ཐག་རིང་། །ཤཱཀ་ཐུབ་ཀྱིས་ཀྱང་
གྲངས་མེད་གསུམ་འགོར་སྐད། །རང་རེ་དེ་བས་བརྩོན་འགྲུས་མི་
ཆེའོ༑ །ངན་སོང་འདི་ཡང་སྡུག་བསྔལ་ཡ་རེ་ང་། །མཐོ་རིས་སྐྱེ་བ་
ཁོ་ན་བརྒྱུད་ན་ཡང་། །སྐྱེ་འཆི་གྲངས་མེད་མྱོང་དགོས་དཀའ་བ་
ལགས། །འགའ་ཞིག་ཨུ་རྒྱན་ལ་མོས་རྒྱུ་མཚན་གྱིས། །ཟངས་མདོག་
དཔལ་རིར་སྨོན་ལམ་འདེབས་མོད་ཀྱི། །འཇའ་ལུས་རིག་འཛིན་
གྲལ་ནི་ཚུད་པར་དཀའ། །དེང་སང་ཁྲོ་བོའི་བསྐྱེད་རིམ་ང་རྒྱལ་
དང་། །ལྷ་འདྲེ་ཐུལ་བར་བྱས་སོགས་ངན་སོང་སོགས། །ལས་ཀྱི་རྒྱུ་
འབྲས་སྲིན་པོའི་ལུས་སུ་འགྱུར། །ཨུ་རྒྱན་ཞལ་མཐོང་དམ་ཆོས་ཐོབ་
216
:



མོད་སྐྱིད། །སྐྱེ་རྒས་ན་འཆིའི་སྡུག་བསྔལ་འདི་དང་འདྲ། །དེ་བས་
ནུབ་ཕྱོགས་བདེ་ཆེན་ཞིང་ཁམས་སུ། །སྨོན་ལམ་བཏབ་ན་གཏན་གྱི་
བདེ་བ་ཐོབ། །སྨོན་ལམ་ཁ་བསྒྱུར་སྔགས་དང་དམིགས་པའི་གནད།།
བསྒྱུར་ཁ་ཤེས་ན་གུ་རུ་དྲག་པོ་ལས། །བདེ་བ་ཅན་དུ་སྐྱེ་ཐབས་ཟབ་
པ་མེད། །ཅི་ཕྱིར་ཞེ་ན་གུ་རུ་དྲག་པོ་འདི། །འོད་དཔག་མེད་ཀྱི་
སྤྲུལ་པའི་ཁྲོ་བོ་ལགས། །ཚེ་དཔག་མེད་དང་འོད་དཔག་མེད་པ་
དང་། །སྣང་བ་མཐའ་ཡས་དོན་གཅིག་མཚན་གྱི་གྲངས། །གུ་རུ་
ཁྲག་འཐུང་རོལ་པའི་རྩ་རྒྱུད་ལས། །ཆེ་མཆོག་པདྨ་དྲག་པོ་ཐོད་
ཕྲེང་རྩལ། །རིགས་བདག་སྣང་མཐའ་ཁྲོས་པའི་ཧེ་རུ་ཀ །ཅེས་དང་།
གུར་དྲག་བདེ་གཤེགས་འདུས་པའི་གཞུང་ཆེན་ལས།
ཆོས་སྐུ་ཀུན་བཟང་ཐུགས་ལས་མ་གཡོས་ཀྱང༌། །ལོངས་
སྤྱོད་རྫོགས་སྐུ་འོད་དཔག་མེད་དུ་ཤར། །སྤྲུལ་སྐུ་ཨུ་རྒྱན་འགྲོ་བའི་
དཔལ་དུ་བྱོན། །སྐུ་གསུམ་དབྱེར་མེད་ངང་ལ་ཕྱག་འཚལ་ལོ། །ཧཱུཾ་
ཁམས་གསུམ་གནས་ནས་སྟོབས་ལྡན་རྫུ་འཕྲུལ་ཅན། ནུབ་ཕྱོགས་
བདེ་བ་ཅན་གྱི་ཞིང་ཁམས་སུ། །སྣང་བ་མཐའ་ཡས་སྐུ་གསུང་
ཐུགས་ལས་སྤྲུལ། །ངོ་མཚར་རྨད་བྱུང་པདྨ་གཟི་མདངས་ཅན། །
དྲག་པོ་པདྨའི་སྐུ་ལ་ཕྱག་འཚལ་ལོ། །གསུངས་པའི་དོན་ལ་གོ་བས་
ངེས་ཤེས་བསྐྱེད། །དེ་ནས་རྒྱས་པར་གུར་དྲག་ལས་བྱང་འདོན། །།
217



མ་ལྕོགས་དྲག་པོ་གཙོ་རྐྱང་དྲན་རྫོགས་བསྒོམ། །དབུ་གཙུག་རྭ་བར་
ནོར་བུའི་ཏོག་གི་རྩེར། །ཕལ་ཆེར་ཚེ་དཔག་མེད་པ་བསྒོམ་བཤད་
ཀྱང་། །གསང་འདུས་གཞུང་ནས་སྣང་མཐའ་མཉམ་གཞག་མཛད། །
སྤྲུལ་སྐུའི་ཆ་ལུགས་བསྒོམ་པར་གསུངས་པའི་ཕྱིར། །རང་ཉིད་
སྐད་ཅིག་དྲན་རྫོགས་གུར་དྲག་དམར། །ཞལ་གཅིག་ཕྱག་གཉིས་རྡོ་
རྗེ་སྡིགས་མཛུབ་མཛད། །ཁྲོ་བོའི་ཆས་རྫོགས་འདོར་སྟབས་ཕག་མོ་
འཁྲིལ༑ །པད་ཟླའི་སྟེང་བཞུགས་དབུ་གཙུག་བྱ་ཁྱུང་བརྒྱན། །བྱ་
ཁྱུང་རྭ་བར་ནོར་བུའི་རྩེ་མོ་ནས། །སྐྱེས་པའི་མེ་ཏོག་པདྨ་དམར་པོ་
ནི༑ །འདབ་མ་སྟོང་ལྡན་ཆེ་ཞིང་ཡངས་པར་བསྒོམ། །དེ་སྟེང་ཟེའུ་
འབྲུ་སངས་རྒྱས་འོད་དཔག་མེད། །པདྨ་རཱ་གའི་མདོག་ཅན་འོད་
ཟེར་འཕྲོས། །དབུ་ལ་གཙུག་ཏོར་ཞབས་ལ་འཁོར་ལོ་སོགས། །
མཚན་དང་དཔེ་བྱད་ཆ་ལུགས་ཡོངས་སུ་རྫོགས། །ཞབས་གཉིས་རྡོ་
རྗེའི་སྐྱིལ་མོ་ཀྲུང་གིས་བཞུགས། །སྐུ་ལ་ཆོས་གོས་ངུར་སྨྲིག་རྣམ་
གསུམ་གསོལ། །ཕྱག་གཉིས་མཉམ་གཞག་མཛད་པའི་སྟེང་དུ་ནི། །
བཻཌཱུརྱའི་ལྷུང་བཟེད་བདུད་རྩིས་བཀང་། །ཐུགས་རྗེའི་སྤྱན་གྱིས་
བདག་ལ་གཟིགས་པར་གྱུར། །འདབ་མ་སྟོང་གི་སྟེང་དུ་སངས་རྒྱས་
སྟོང་། །ཆ་ལུགས་ཤཱཀྱ་ཐུབ་པ་འདྲ་བར་བསྒོམ། །དེ་དག་མངོན་
རྟོགས་དུས་ནས་གསལ་བར་བསྒོམ། །སྤྱན་འདྲེན་དུས་སུ་སྤྱན་
218



དྲངས་མཉམ་དུ་བསྟིམ། །འོན་ཀྱང་རང་ཉིད་དམིགས་པ་མ་གསལ་
ན། །དྲན་རྫོགས་དུས་སུ་སླར་ཡང་གསལ་བཏབ་ཏེ། སྣང་བ་མཐའ་
ཡས་ཐུགས་ཀར་ཟླ་བའི་སྟེང་། །ཧྲཱིཿཡིག་དམར་པོའི་མཐའ་སྐོར་
སྔགས་གཡས་འཁོར། །དེ་ལས་འོད་ཟེར་ནུབ་ཀྱི་ཕྱོགས་འཕྲོས་པས།།
བདེ་བ་ཅན་ནས་རིགས་བདག་སྣང་མཐའ་ཡས། །སངས་རྒྱས་སྟོང་
བཅས་སྤྱན་དྲངས་ཡང་ཡང་བསྟིམ། །ངེས་པར་སྤྱི་བོར་བཞུགས་
པའི་ངེས་ཤེས་བྱ། །དེ་ནས་བསྙེན་པ་བྱེད་ཚེ་དམིགས་པ་ནི། །སྣང་
བ་མཐའ་ཡས་དཔྲལ་མགྲིན་ཐུགས་ཀ་དང༌། །ལྟེ་བ་གསང་གནས་
ལྔ་ནས་འོད་ཟེར་ནི། །དཀར་དམར་མཐིང་སེར་ལྗང་གུའི་ཚོགས་
འཕྲོས་ཏེ། །རང་གི་དཔྲལ་མགྲིན་སྙིང་ག་ལྟེ་བ་དང་། གསང་
གནས་ལྔ་རུ་ཡང་ཡང་ཐིམ་པ་ཡིས། །དུག་ལྔའི་སྒོ་ནས་བསགས་
པའི་སྡིག་སྒྲིབ་དག །སྐུ་གསུང་ཐུགས་ཡོན་ཕྲིན་ལས་ལྔ་བོ་ཡི། །
དབང་དང་བྱིན་རླབས་དངོས་གྲུབ་ཐོབ་པར་གྱུར། །བསྙེན་པ་འདི་
ཉིད་ཅི་ནུས་བཟླས་པར་བྱ། །ཨོཾ་ཨཱཿཧཱུཾ་པདྨ་དྷ་རི་ནི་ཧཱུྃ། །དེ་ནས་
སྒྲུབ་པ་ཚེ་སྒྲུབ་གཉིས་ཀ་ནི། །འོད་དཔག་མེད་ཀྱི་ཐུགས་ཀའི་
སྔགས་ཕྲེང་ལས། །འོད་ཟེར་ཁ་དོག་སྣ་ཚོགས་ཕྱོགས་བཅུར་འཕྲོས།།
རྒྱལ་བ་སྲས་བཅས་ཀུན་གྱི་བྱིན་རླབས་དང་། ལྷ་ཀླུ་མི་གསུམ་ཀུན་
གྱི་ཚེ་བསོད་རྣམས། །འབྱུང་བའི་བཅུད་དང་དངས་མ་ཐམས་ཅད་
219



བསྡུས། །ལྷུང་བཟེད་ནང་ཞུགས་འཆི་མེད་བདུད་རྩིར་གྱུར། །ཁོལ་
ཞིང་ལུད་པས་རང་གི་སྤྱི་བོ་ནས། །ཚངས་བུག་ནས་ཞུགས་ལུས་
ཀུན་བདུད་རྩིས་གང་། །འཆི་མེད་ཚེ་ཡི་རིག་འཛིན་ཐོབ་པར་གྱུར། །
ཨོཾ་ཨཱ་མི་དྷེ་ཝ་ཨཱ་ཡུ སིདྡྷི་ཧཱུཾ་ཧཱི །ཞེས་པ་ཅི་ཙམ་ནུས་པའི་བར་དུ་
བཟླ༑ །དེ་ལྟར་བསྒོམ་བཟླས་བྱས་པའི་དགེ་བ་འདིས། །མཆོག་དང་
ཐུན་མོང་དངོས་གྲུབ་མྱུར་ཐོབ་ཅིང༌། །ནམ་ཞིག་འཕོ་ཚེ་བདེ་ཆེན་
ཞིང་ཁམས་སུ། །མེ་ཏོག་པདྨའི་སྦུབས་ལས་བརྫུས་སྐྱེས་ནས། །སྣང་
བ་མཐའ་ཡས་མཆོད་པས་མཉེས་བྱེད་ཤོག །ཅེས་བརྗོད་དེ་ལྟར་
རྒྱུན་དུ་ཉམས་བླངས་ན། །བདེ་བ་ཅན་དུ་སྐྱེ་བར་ཐེ་ཚོམ་མེད། །དེ་
ཡང་ཐུན་འགོར་བསྐྱེད་རིམ་གསལ་གདབ་ཕྱིར། །དང་པོ་རང་ལུས་
གུར་དྲག་གསལ་གདབ་ལ། །ཨ་ཙིག་བདུན་ནམ་ཉེར་གཅིག་བརྒྱ་ལ་
སོགས། །རང་གིས་ཅི་ཙམ་འདོད་པ་བཟླས་པའི་རྗེས། །སྣང་བ་
མཐའ་ཡས་ཁོ་ནའི་བསྙེན་པ་བྱ། །བསྙེན་པ་དང་ནི་སྒྲུབ་པའི་
སྔགས་དམིགས་གཉིས། །མང་ཉུང་ཕྱེད་ཆ་ཙམ་རེ་བྱེད་པ་ཡིན། །
འདི་ནི་རིགས་བདག་གུར་དྲག་སྦྲག་སྒྲུབ་ཏེ། །གུར་དྲག་བསྒོམ་ཞིང་
ཅུང་ཟད་བཟླས་པའི་རྗེས། །སྙིགས་དུས་སྡེ་བརྒྱད་གནོད་བྱེད་
བསྲུང་བའི་མཆོག །སྒྲུབ་པའི་སྔགས་དང་དམིགས་པ་དེ་གཉིས་ནི། །
ཚེ་སྒྲུབ་མཆོག་ཡིན་ཚེ་ཡི་བར་ཆད་སེལ། །བསྙེན་པའི་སྔགས་དང་
220



དམིགས་པ་དེ་གཉིས་ནི། །བདེ་བ་ཅན་དུ་སྐྱེ་བའི་ས་བོན་ཏེ། །ཕྱི་
མ་གར་སྐྱེ་ལས་འབྲས་དབང་ཆེ་བས། །དེ་ཕྱིར་བདེ་ཆེན་སྐྱེ་བའི་
ལས་འབྲས་བཞག །འདི་ནི་བླ་མེད་རྫོགས་ཆེན་ལུགས་ཡིན་པས། །
བསྐྱེད་རིམ་བསྡུ་བའི་དམིགས་པ་མི་དགོས་ཤིང༌། །སྒོམ་མཁན་
སེམས་ལ་སེམས་ཀྱིས་ལྟ་བས་འཐུས། །རང་གིས་ཇི་ལྟར་ཉམས་སུ་
བླངས་པ་ལྟར། །རཱ་ག་ཨ་སྱས་གཞན་ཕན་བསམ་པས་སྨྲས། །པདྨ་
མཐར་ཕྱིན་ཞེས་བྱས་ཡེ་གེ་བྲིས། །ཉེས་འགལ་མཆིས་ན་ཆོས་བདག་
སྲུང་མར་བཤགས། །དགེ་བས་འགྲོ་དོན་དཔག་མེད་འགྲུབ་པར་
ཤོག །སརྦ་མངྒ་ལཾ། ། ད་ལྟ་བདག་ལ་ཁ་
དཔལ་དུས་ཀྱི་འཁོར་ལོའི་རྒྱུད་ནས་གསུངས་པའི་འོད་
དཔག་མེད་ཀྱི་བསྒོམ་བཟླས་རྡོར་ཕྲེང་ཅན་ནང་ནས་ཁོལ་
དུ་ཕྱུང་བ་བདེ་བ་ཅན་དུ་སྐྱེ་བའི་ས་བོན་
གྲུང་པོ་ཞེས་བྱ་བ་བཞུགས་སོ། །
1:|:
མི་
༄༅། །ན་མ་ཤྲཱི་ཀཱ་ལ་ཙཀྲ་ཡེ། །རྒྱུད་སྡེ་བཞི་ཡི་ཡང་རྩེ་གཉིས་
མེད་རྒྱུད། །དུས་འཁོར་རྩ་རྒྱུད་བསྡུས་རྒྱུད་རྣམ་པ་གཉིས། །འགྲེལ་
ཆེན་དྲི་མེད་འོད་དང་གསུམ་པོ་འདི། །ལོ་པཎ་མཁས་གྲུབ་ཀུན་
གྱིས་གཙུག་ཏུ་བཀུར། །གསར་མའི་ལུགས་ལ་དེ་བས་ལྷག་མི་སྲིད། །
221



དེ་ཕྱིར་རྒྱུད་འགྲེལ་དེ་ལས་གསུངས་པ་ཡི། ། 2 །འོད་དཔག་མེད་ཀྱི་
སྒོམ་བཟླས་བྱས་པ་ན། །བདེ་བ་ཅན་དུ་སྐྱེ་བ་འཆུགས་མེད་གནད། །
རྡོ་རྗེ་ཕྲེང་བའི་ནང་ནས་ཁོལ་དུ་བྱུང་། །འདི་ལ་གཙོ་རྐྱང་དཀྱིལ་
འཁོར་གཉིས་ཡོད་པའི། འོ །དཀྱིལ་འཁོར་ལྷ་མང་ཞལ་ཕྱག་མང་
དྲགས་པས། །དམིགས་པ་ཟིན་པར་དཀའ་ནས་སྤྲོས་པ་བསྐྱུངས། །
འདི་ནི་གཙོ་རྐྱང་སྒོམ་བཟླས་བྱ་བའི་ཚུལ། །རྡོར་ཕྲེང་ཐོབ་ནས་
ཉམས་ལེན་རུང་བར་གསུངས། །འདི་ཉིད་འདོན་འདོད་རྡོར་ཕྲེང་
མ་ཐོབ་ན། །འདི་ཡི་རྗེས་གནང་སྤྱི་ལྟར་བསྐུམ་ཆོག་གོ། །བདག་
བསྐྱེད་འམ་ནི་བདག་མདུན་བུམ་གསུམ་རུང་། །སྐད་ཅིག་དྲན་
རྫོགས་ཉིད་དུ་བསྒོམས་བྱས་ནས། །རང་གིས་ཉམས་ལེན་གཞན་ལ་
དབང་བསྐུར་སོགས། །ཆོག་པར་རྡོར་ཕྲེང་རྒྱ་གཞུང་ཉིད་ནས་
གསལ༑ །གལ་ཏེ་རང་གིས་རྒྱུན་ཁྱེར་ཉམས་ལེན་ལ། །མངོན་རྟོགས་
དག་ནས་འདོན་པ་མ་ལྕོགས་ན། །ཡིད་ཀྱིས་བསྒོམ་ཞིང་སྔགས་
བཟླས་ཁོ་ནས་ཆོག །བདག་ཀྱང་ཉམས་ལེན་རྒྱུན་ཁྱེར་འདི་ལྟར་
བགྱིས། །ཁྱེད་ཅག་སུ་དག་བདེ་ཆེན་ཞིང་ཁམས་སུ། །འགྲོ་འདོད་
ཡོད་ན་འདི་ལ་རྒྱུན་ཁྱེར་རམ། །མ་ལྕོགས་ན་ཡང་འབྲེལ་བ་བཞག་
པར་ཞུ། ། རྒྱ་ལུ་ དང་།
ལ་ལ་ད་
ཨཱ ཆོས་ཀུན་རྣམ་དག་མཆོག་ལྡན་སྟོང་པ་ཉིད། །དེ་ཡི་ངང་
222



ལས་རང་སེམས་ཨོཾ་དཀར་པོ། །དེ་ལས་དམ་ཡེ་དབྱེར་མེད་དྲན་
རྫོགས་སུ། །བཅོམ་ལྡན་འོད་དཔག་མེད་མགོན་སྟོན་ཟླའི་མདོག །
དཀར་ནག་དམར་བའི་ཞལ་གསུམ་སྤྱན་གསུམ་གསུམ། །ཕྱག་དྲུག་
གཡས་གསུམ་ཐོ་བ་མདུང་རྩེ་གསུམ། །ཕྱག་གཡོན་དང་པོ་པད་
དཀར་འདབ་བརྒྱད་ལ། ་།འོག་གཉིས་མེ་ལོང་དང་ནི་བགྲང་ཕྲེང་
འཛིན༑ །ཡུམ་མཆོག་གོས་དཀར་དམར་མོ་བྱེ་རུའི་མདོག །དམར་
དཀར་ནག་པའི་ཞལ་གསུམ་ཕྱག་དྲུག་པ། །དང་པོའི་ཕྱག་གཉིས་མེ་
མདའ་གཞུ་འཛིན་འཁྱུད། །བར་པས་རྡོ་རྗེའི་ལྕགས་ཀྱུ་ཞགས་པ་
འཛིན། །གཡས་ཀྱི་ཐ་མས་ཅང་ཏེའུ་འཁྲོལ་བར་བྱེད། །རིན་ཆེན་
ཆ་དགུ་པ་ནི་གཡོན་པས་འཛིན། །པདྨའི་གདན་དང་བཅས་པས་
ཡབ་ལ་འཁྱུད། །ཡབ་ནི་རྡོ་རྗེའི་སྐྱིལ་མོ་ཀྲུང་གིས་ནི། །པདྨ་དཀར་
དང་ཉི་ཟླའི་གདན་ལ་བཞུགས། །ཡབ་ཡུམ་ལོངས་སྤྱོད་རྫོགས་སྐུའི་
རྒྱུན་རྣམས་རྫོགས། །འོད་དཔག་མེད་པ་སྤྲུལ་སྐུའི་དབུ་རྒྱན་ཅན། །
དཔྲལ་བར་ཨོཾ་དཀར་མགྲིན་པར་ཨཱཿདམར་པོ། །ཐུགས་ཀའི་ཆ་
སྨད་ཧཱུཾ་ཡིག་སྔོན་པོ་དང་། །ལྟེ་བར་ཧོ་སེར་གཙུག་ཏོར་ཧཾ་སྔོན་པོ། །
གསང་བར་ཀཿདམར་རྣམས་ཀྱིས་མཚན་པ་ཡི། །ཐུགས་དབུས་པད་
ཟླར་རང་འདྲའི་ཡེ་ཤེས་སེམས། །དེ་ཡི་ཐུགས་ཀར་ཟླ་བའི་དཀྱིལ་
འཁོར་སྟེང༌། །ཏིང་འཛིན་སེམས་དཔའི་ཨོཾ་ཡིག་དཀར་པོའི་མཐར།།
223



སྔགས་ཕྲེང་དཀར་པོ་གཡས་སུ་འཁོར་བ་ལས། །འོད་འཕྲོས་ཕྱོགས་
བཅུའི་རྒྱལ་བ་ཐམས་ཅད་མཆོད། །དེ་ཀུན་རང་འདྲའི་འོད་དཔག་
མེད་མགོན་གྱི། །སྐུར་གྱུར་ཆར་བཞིན་བབ་ནས་རང་ལ་ཐིམ། །
དབང་དང་བྱིན་རླབས་དངོས་གྲུབ་ཐམས་ཅད་ཐོབ། །སླར་ཡང་
འོད་འཕྲོས་ཁམས་གསུམ་སེམས་ཅན་ཀུན། །སྒྲིབ་པ་དག་ནས་རང་
འདྲའི་སྐུ་རུ་གྱུར། །བདག་གི་རམ་བུའི་ཚུལ་དུ་སྔགས་བཟླས་གྱུར། །
ཨོཾ་ཨཱ་མི་ཏཱ་བྷ་ཡ་སྭཱ་ཧཱ། །བཟླས་པ་ཅི་ནུས་བྱས་པའི་རྗེས། །རང་གི་
ཐུགས་ལས་སྤྲུལ་པའི་མཆོད་པ་ཡི། །ལྷ་མོ་བཅུ་དྲུག་མཆོད་རྫས་སྣ་
ཚོགས་འཛིན། །འོད་དཔག་མེད་ལ་མཆོད་ཅིང་བསྟོད་པར་གྱུར། །
ཨོ་བཛྲ་ཝི་ནི། ཝཾ་སེ། མྲྀ་ཏཾ་གེ། མུ་རཉྫ། ཧ་སྱ། ལཱ་སྱ། གིརྟི།
ནིརྟི། པུཊྚེ། དྷུ་པེ། དཱི་པཾ། གྷནྡྷེ། རཱུ་པ། ར་ས། པརེ། དྷརྨ་དྷར་
ཏུ་པྲ་ཏཱིཙྪ་ཨཱཿཧཱུྃ། པཉྩ་ཨ་མྲྀ་ཏ་ཨཱཿཧཱུྃ། །དཔལ་ལྡན་སངས་རྒྱས་
པདྨ་སྐྱེས། །ཀུན་མཁྱེན་ཡེ་ཤེས་མཛོད་འཛིན་པ། །མཁས་པ་སྒྱུ་
འཕྲུལ་ཆེན་པོ་འཆང་། །སངས་རྒྱས་གསུང་ལ་ཕྱག་འཚལ་འདུད། །
འདི་ལྟར་བསྒོམས་བཟླས་བྱས་པའི་མཐུས། །ནམ་ཞིག་ཚེ་འཕོས་
གྱུར་མ་ཐག །བདེ་བ་ཅན་དུ་སྐྱེས་གྱུར་ནས། །ལུས་རྟེན་དེ་ལ་བྱང་
ཆུབ་ཤོག །བསྐྱེད་རིམ་བསྡུ་སོགས་མི་དགོས་པར། །དམིགས་མེད་
ཉམས་ལེན་ངང་ལ་བཞག །རྒྱུད་ཀྱི་རྒྱལ་པོ་དུས་འཁོར་གྱི། གོ །
224



གདམས་ངག་འོད་དཔག་སྒོམ་བཟླས་འདི། །བདེ་བ་ཅན་དུ་སྐྱེ་
འདོད་ཕྱིར། །རཱ་ག་ཨ་སྱས་སྦྱར་བ་སྟེ། །ཡི་གེ་པ་ནི་མཐར་ཕྱིན་ནོ། །
འགལ་འཁྲུལ་མཆིས་ན་ལྷ་ལ་བཤགས། །དགེ་བས་མཐོང་ཐོས་དྲན་
རེག་ཀུན། །བདེ་བ་ཅན་དུ་སྐྱེ་བ་དང་། །ཆོས་འདིས་འགྲོ་དོན་རྒྱ་
ཆེན་ཤོག །སརྦ་མངྒལཾ། 1:|: : : དཀོན་
བཤད་རྒྱུད་རྡོ་རྗེ་གུར་ལས་གསུངས་པའི་དགྱེས་རྡོར་
སྣང་བ་མཐའ་ཡས་ཀྱི་བསྒོམ་བཟླས་བདེ་བ་ཅན་ ་
ག་དུ་སྐྱེ་བའི་ས་བོན་ལྷད་མེད་བཞུགས་སོ། །
༄༅། །ན་མོ་ཧེ་བཛྲ་ཡེ། །ཀྱེ་ཡི་རྡོ་རྗེའི་རྒྱ་གཞུང་འདི་དག་ནི། །
རྒྱ་བོད་མཁས་གྲུབ་ཀུན་གྱི་ཐུགས་ཀྱི་བཅུད། །བཤད་རྒྱུད་རྡོ་རྗེ་
གུར་ལས་གསུངས་པ་ཡི། །མཚན་ནི་པདྨ་མཁའ་འགྲོ་ཞེས་བྱ་བའི། །
སངས་རྒྱས་འོད་དཔག་མེད་ཀྱི་སྒོམ་བཟླས་ནི། །དགྱེས་རྡོར་རྒྱུད་
ལས་འབྲེལ་བ་བཞག་ནས་ཀྱང་། །བདེ་བ་ཅན་དུ་སྐྱེ་བའི་གདམས་
པ་ཟབ། །འདི་ལ་དཀྱིལ་འཁོར་གཙོ་རྐྱང་གཉིས་ཡོད་པའི། །དཀྱིལ་
འཁོར་སྤྲོས་པ་ཆེ་ཕྱིར་ཉམས་ལེན་དཀའ། །གཙོ་རྐྱང་དྲན་རྫོགས་
ཉམས་ལེན་བསྡུས་པ་འདི། །པཎ་ཆེན་ཨ་བྱཱ་ཀ་རའི་དགོངས་པ་སྟེ། །
རྡོ་རྗེ་ཕྲེང་བའི་གཞུང་ནས་ཁོལ་དུ་ཕྱུངས། །རྡོར་ཕྲེང་ཐོབ་ནས་
225



རང་གི་ཉམས་ལེན་དང་། །གཞན་ལ་འདི་ཡི་དབང་བསྐུར་བྱ་བར་
གསུང་༑ །རང་གི་ཉམས་ལེན་དབང་གི་དབང་སྒྲུབ་སོགས། །བདག་
མདུན་བུམ་སོགས་སྐད་གཅིག་དྲན་རྫོགས་སུ། །སྒོམ་པར་ཆོག་པར་
པཎ་ཆེན་ཉིད་ཀྱིས་གསུངས། །བདག་ནི་རིགས་དྲུག་སྡུག་བསྔལ་
འདི་ལ་སྐྲག་།སྡུག་བསྔལ་མེད་པའི་བདེ་ཆེན་ཞིང་ཁམས་སུ།	ཚོ།
འབྲོས་པའི་ལམ་བཟང་འདི་ལ་རྒྱུན་ཁྱེར་ཡིན། །ཁྱེད་ཅག་ང་རྗེས་
སྙོགས་འདོད་མི་ཡོད་ན། །རབ་ཏུ་འདི་ལ་རྒྱུན་ཁྱེར་ཆགས་མེད་
དང་། །ཐ་ནའང་འབྲེལ་བ་ཙམ་རེ་ཞོག་མཛོད་དང༌། །ནམ་ཞིག་
མིག་འབྲས་གྱེན་ལ་ལྡོག་པའི་དུས། །གསེར་སྲང་སྟོང་ཕྲག་གཅིག་
ལས་མི་དགའ་རེ། །ས་མ་ཡ་ན་ར་ཀན། |་ནཁོ་ཏི།
ཨཱཿ ཆོས་རྣམས་དམིགས་མེད་ཡེ་ནས་སྟོང་པ་ཉིད། །དེ་ཡི་རང་
མདངས་རང་སེམས་ཨོ་ཡིག་ལས། །དམ་ཡེ་དབྱེར་མེད་སྐད་ཅིག་
དྲན་རྫོགས་སུ། །པདྨ་མཁའ་འགྲོ་དམར་ནག་དཀར་བའི་ཞལ། །
རྒྱབ་ཞལ་ཁམ་ནག་སྟོད་ཞལ་དུད་ཁའི་མདོག །བཅུ་དྲུག་ཕྱག་གིས་
ཐོད་པ་འཛིན་པའི་ནང་། །དོམ་དང་བྱ་རྒོད་བསྲེ་དང་བ་མན་
དང་། །སྟག་སྤྲེའུ་ཆུ་སྲིན་ན་བཀྲ་ཅེ་སྤྱང་གཡས། །ཁྭ་ཏ་འུག་པ་བྱ་
དཀར་སེང་གེ་དང་། །ས་ར་ས་དང་ཀྲིཥྛ ་ཕག་རྣམས་གཡོན། །རྩ་
ཞལ་སྤྱི་བོར་པདྨ་དམར་པོས་མཚན། 1:|།རབ་ཁྲོས་ཁྲོ་ཆས་ཡོངས་
226



རྫོགས་ཞབས་བཞི་ཡི། །མདུན་གཉིས་བརྐྱང་བསྐུམ་རྒྱབ་གཉིས་
གར་སྟབས་ཀྱིས། །བདུད་བཞི་མནན་ཅིང་པད་ཉིའི་གདན་
བཞུགས་པའི། །དང་པོའི་ཕྱག་གཉིས་ཐུགས་ཀར་ཡུམ་ལ་འཁྱུད། །
གོས་དཀར་དམར་མོ་ཁྲོ་མོའི་ཆ་ལུགས་རྫོགས། །གྲི་གུག་ཕྱིར་ཞིང་
ཐོད་ཁྲག་མགུལ་ནས་འཁྱུད། །མེ་དཔུང་དབུས་བཞུགས་རིགས་
བདག་རང་འདྲས་བརྒྱན། །ཐུགས་ཀར་ཉི་སྟེང་རང་འདྲའི་ཡེ་ཤེས་
སེམས༑ – །དེ་ཡི་ཐུགས་ཀར་ཉི་སྟེང་ཨོ་ཡིག་མཐར། །སྔགས་ཕྲེང་
འོད་འཕྲོས་དོན་གཉིས་ཕུན་སུམ་ཚོགས། །རིགས་མ་བཅུ་དྲུག་
འཕྲོས་པས་མཆོད་ཅིང་བསྟོད། །ཨོཾ་བཛྲ་ཝཱི་ཎི། ཝཾ་སེ། མྲ་དཾ་གེ། །
མུཉྫ། ཧ་སྐྱེ། ལཱ་སྱ། གིརྟི། ནིརྟི། པུཥྛ། དྷུ་པེ། དཱི་པེ། གྷནྡྷེ། རཱུ་པ།
ར་ས། སྤནྟེ། དྷརྨ་དྷར་ཏུ། པྲཏཱིཙྪ་ཨཱཿཧཱུཾ། འགྲོ་བ་ཆགས་པས་
གཟིར་གཟིགས་ནས། །ཆགས་པ་ཐམས་ཅད་ཟད་མཛད་པ། །རྟ་
མགྲིན་རྒྱལ་པོ་ཆེན་པོ་སྟེ། །རྡོ་རྗེ་ཆགས་པ་ཕྱག་འཚལ་བསྟོད། །
འདི་ལྟར་བསྒོམ་བཟླས་བྱས་པ་ཡི། །བསོད་ནམས་དགེ་བ་གང་ཐོབ་
དེས༑ །འདི་ནས་ཚེ་འཕོ་གྱུར་མ་ཐག །བདེ་བ་ཅན་དུ་སྐྱེ་བར་ཤོག །
ཨོཾ་བཛྲ་དྷརྨཱ་ས་མ་ཡ་སྟི། ཧུ་ལུ་ཧུ་ལུ་ཨ་རོ་ལཾ་ཀ་ཕཊསྭཱ་ཧཱ། །ཞེས་
པའི་བཟླས་པ་ཅི་ནུས་བྱ། །དེ་ནས་དམིགས་མེད་ངང་ལ་བཞག །
རྡོ་རྗེ་གུར་གྱི་རྒྱུད་ཆེན་ལས། །གསུངས་པའི་གདམས་ངག་མཆོག་
་227



གྱུར་པ། །དགྱེས་རྡོར་སྣང་བ་མཐའ་ཡས་ཀྱི། །སྒོམ་བཟླས་མདོར་
བསྡུས་བྱ་ཐབས་འདི། །རྡོ་རྗེ་གདན་པས་གསུངས་བཞིན་དུ། །རྡོ་
རྗེ་ཕྲེང་བའི་ནང་ནས་བསྡུས། །རང་གི་རྒྱུན་ཁྱེར་ཉམས་ལེན་ཏེ། །
བདག་དང་འདྲ་བའི་བློ་དམན་དག །མི་རྟག་འཆི་བས་སེམས་
བསྔངས་ཏེ། །ནམ་འཆི་ཆ་མེད་སྙིང་ལ་གཟིར། ས་དང་།འཆི་བདག་
གཤིན་རྗེ་བྱུང་བའི་ཚེ། །བཟློག་ཐབས་མེད་པའི་ངོ་སྤྲོད་མཐོང་། །
རང་ཉིད་བརྩོན་འགྲུས་ཆུང་བ་དང༌། །སྐལ་བ་དམན་ཞིང་ཚེ་ཐུང་
བས། །ཚེ་འདི་དང་ནི་བར་དོ་རུ། །སངས་རྒྱས་ཐོབ་པའི་སྤོབས་པ་
ཞུམ༑ །ངན་སོང་སྡུག་བསྔལ་བསམ་མི་ཁྱབ། །མཐོ་རིས་བདེ་སྐྱིད་
རྨི་ལམ་ཙམ། །རིགས་དྲུག་སྡུག་བསྔལ་འཁོར་ལོ་འཁོར། །འཁོར་
བའི་རྒྱ་མཚོ་གཏིང་རེ་ཟབ། །ཐར་དུས་མེད་པ་ཡ་རེ་ང༌། །སྐྱེ་རྒས་
ན་འཆིའི་རྦ་རླབས་འཁྲུགས། །ལན་གྲངས་བྱེ་བ་དུང་ཕྱུར་དུ། །
ཡང་ཡང་སྐྱེ་ཞིང་ཡང་ཡང་འཆི། །འདི་ལ་ཇི་ལྟར་ཐར་ན་བསམ། །
བདེ་ཆེན་ཞིང་དུ་སྐྱེས་པ་ན། །དེ་ལས་ཐར་ཞིང་རྟག་ཏུ་བདེ། །ཐེག་
དམན་མི་ལྷུང་རྫོགས་སངས་རྒྱས། 1:| །དེ་སྐད་ཐུབ་པས་མདོ་ལས་
གསུངས། །དེ་ཕྱིར་དོན་དེ་འགྲུབ་པའི་ཐབས། །དགྱེས་རྡོར་རྒྱུད་ཀྱི་
དགོངས་པ་ཡིན། །གོ་བ་ཡོད་པའི་མི་ཡོད་ན། །འདི་ལ་ཅིས་ཀྱང་
འབྲེལ་པ་ཞོག །གོ་བ་མེད་པའི་གླང་རྒན་ཡང་། །རྒྱལ་པོའི་བཀའ་
228



ལས་བེར་རྒའི་དཔེ། །འཆི་བདག་གཤིན་རྗེས་མ་ཟིན་བར། །འདི་
རྣམས་ཉམས་སུ་ལེན་མི་འགྱུར། །འདི་བྲིས་ཉེས་པའི་ཆ་མཆིས་ན། །
དགྱེས་རྡོར་ལྷ་མོའི་ཚོགས་ལ་བཤགས། །དགེ་བས་འགྲོ་དོན་དཔག་
མེད་ཤོག །དེ་སྐད་རཱ་ག་ཨ་སྱས་སྨྲས། །ཡི་གེ་པ་ནི་མཐར་ཕྱིན་ནོ། །
སརྦ་མངྒ་ལཾ། ་་་་་་་་་་་་
བཅར་བ འི་
བདེ་མཆོག་སྣང་བ་མཐའ་ཡས་ཀྱི་སྒོམ་བཟླས་བདེ་ཆེན་
ཞིང་དུ་འགྲོ་བའི་སྐྱེལ་མ་པདྨ་མཁའ་འགྲོའི་
དཔུང་ཚོགས་ཞེས་བྱ་བ་བཞུགས་སོ། །
༄༅། །ན་མ་ཙཀྲ་སཾ་བྷ་དྲ་ཡེ། །བདེ་མཆོག་རྩ་རྒྱུད་རྒྱས་བསྡུས་
གཉིས༑ །ཨ་བྷེ་དྷ་ན་སྡོམ་འབྱུང་དང༌། །རྡོ་རྗེ་མཁའ་འགྲོ་ལ་སོགས་
དང་། །སྤྱི་ཡི་བཤད་རྒྱུད་སཾ་བྷུ་ཏྲ། །ས་ར་ཧ་དང་དྲིལ་བུ་པ། །ཏེ་
ལོ་ན་རོ་ལ་སོགས་པ། །གྲུབ་ཆེན་མང་པོའི་ཐུགས་བཅུད་སྟེ། །རྒྱུད་
སྡེ་ཀུན་གྱི་སྙིང་པོའི་བཅུད། །ཡང་སྙིང་འཁོར་ལོ་སྡོམ་པར་གྲག །
དེ་ལ་འབྲེལ་བ་བཞག་ནས་ཀྱང་། །བདེ་བ་ཅན་དུ་སྐྱེ་བའི་ཐབས། །
ཟབ་ལ་རྒྱ་ཆེ་མཚུངས་པ་མེད། །དེ་ཉིད་ཨ་བྱཱ་ཀཱ་ར་ཡི། །དགོངས་
པ་བཞིན་དུ་རྡོར་ཕྲེང་ནས། །ཁོལ་དུ་ཕྱུང་སྟེ་བཀོད་པ་ནི། །པདྨ་
མཁའ་འགྲོ་ཞེས་བྱ་བ། །བདེ་མཆོག་སྣང་བ་མཐའ་ཡས་ཀྱི། །
229



དཀྱིལ་འཁོར་དང་ནི་གཙོ་རྐྱང་གཉིས། །འདིར་ནི་གཙོ་རྐྱང་སྟབས་
བདེ་བརྗོད། །ཧ་ཅང་དཀའ་སྤྱད་མི་དགོས་པར། །བདེ་བ་ཅན་དུ་
སྐྱེ་འདོད་ན། །རྒྱུན་ཁྱེར་ཐུགས་དམ་ཆགས་མེད་དམ། ཐ་ནའང་
འབྲེལ་པ་ཙམ་རེ་ཞོག །བན་རྒན་ང་ཡི་སྙིང་གཏམ་ཡིན། །རྡོར་
ཕྲེང་དབང་བསྐུར་ཐོབ་པ་ན། །འདི་ཡི་རྗེས་གནང་བྱ་བར་རུང༌། །
དབང་སྒྲུབ་བདག་མདུན་བུམ་པ་སོགས། །དྲན་རྫོགས་འདི་ཀས་
ཆོག་པ་ནི། །རྡོ་རྗེ་གདན་པ་ཉིད་ཀྱིས་གསུངས། ང་ཐུང་།
ཨཱཿ ཆོས་རྣམས་ཡེ་ནས་སྟོང་ཉིད་ཕྱག་རྒྱ་ཆེ། །དེ་ཡི་རང་
མདངས་དམ་ཡེ་དབྱེར་མེད་པའི། །རྨ་བྱའི་ཁྲི་སྟེང་པདྨ་ཉི་མའི་
སྟེང་། །དབང་ཕྱུག་ཆེན་པོ་བསྐྱེལ་བའི་གདན་སྟེང་ན། རང་ཉིད་
པདྨ་མཁའ་འགྲོ་སྐུ་མདོག་དམར། །ཞལ་གཅིག་ཕྱག་གཉིས་གཡས་
པས་པདྨ་དང་། །གཡོན་པས་པདྨས་མཚན་པའི་དྲིལ་བུ་གཉིས།། །
ཐུགས་ཀར་བསྣོལ་སྟབས་འཛིན་པས་ཡུམ་ལ་འཁྱུད། །ཐོར་ཚུགས་
ཐོད་སྐམ་ཕྱག་རྒྱ་དྲུག་གིས་སྤྲས། །རྡོ་རྗེ་སྐྱིལ་ཀྲུང་དར་དང་རིན་
ཆེན་བརྒྱན། །ཡུམ་མཆོག་པདྨ་ཊཱཀྐི་སྐུ་མདོག་དམར། །པདྨ་ཐོད་
ཁྲག་འཛིན་ཅིང་ཡབ་ལ་འཁྱུད། །གཅེར་བུ་སྐྲ་གྲོལ་ཕྱག་རྒྱ་ལྔ་ཡིས་
བརྒྱན༑ །ཡབ་ཡུམ་སྐུ་ལས་ཡེ་ཤེས་མེ་དཔུང་འབར། །གཉིས་ཀ་སྤྱན་
གསུམ་ཅུང་ཟད་ཞི་མ་ཁྲོ། །རིགས་བདག་འོད་དཔག་མེད་ཀྱིས་དབུ་
230



བརྒྱན་ཅིང༌། །ཐུགས་ཀར་རང་འདྲའི་ཡེ་ཤེས་སེམས་དཔའ་ཡི། །
ཐུགས་ཀར་ཉི་སྟེང་ཏིང་འཛིན་སེམས་དཔའ་ཧྲི། །དེ་མཐར་
སྔགས་ཕྲེང་གཡོན་དུ་འཁོར་བ་ལས། །རང་འདྲའི་སྤྲུལ་པས་ནམ་
མཁའི་མཐར་ཐུག་གང་། །སངས་རྒྱས་ཀུན་མཆོད་བྱིན་རླབས་
དངོས་གྲུབ་བསྡུས། །མཛད་པ་བཅུ་གཉིས་སྒོ་ནས་འགྲོ་དོན་མཛད།།
ཚུར་འདུས་རང་གི་སྙིང་གར་ཐིམ་པར་གྱུར། །སླར་ཡང་མཆོད་པའི་
ལྷ་མོ་བཅུ་དྲུག་འཕྲོས། །བདེ་མཆོག་སྣང་བ་མཐའ་ཡས་མཆོད་ཅིང་
བསྟོད། །ཨོཾ་བཛྲ་ཝི་ནི། ཝཾ་སེ། མྲྀ་ཏཾ་གེ། མུཉྫ། ཧ་སྐྱེ། ལཱ་ཀྱེ། །
གིརྟི༑ ནིརྟི། པུཤྩ། དྷུ་པེ། དཱི་པཾ། གྷནྡྷེ། རཱུ་པ། ར་ས། སྤནྟེ། དྷཎཱ་
དྷཱར་ཏུ་པྲ་ཏཱིཙྪ་ཨཱ ཧཱུྃ། ཆོས་དབྱིངས་རྣམ་དག་དབྱིངས་ལས་མ་
གཡོས་ཀྱང་། །ཐབས་ཀྱིས་ཁྲོ་བོའི་སྐུར་སྟོན་གདུག་པ་འདུལ། །ཆེ་
བའི་ཆེ་མཆོག་ལྷ་ཡི་ལྷར་གྱུར་པ། ་ ་ །སྣང་མཐའ་ཧེ་རུ་ཀ་ལ་ཕྱག་
འཚལ་བསྟོད། །འདི་ལྟར་བསྒོམ་བཟླས་བྱས་པའི་བསོད་ནམས་
ཀྱིས། །མི་གཙང་ལུས་འདི་བོར་བར་གྱུར་མ་ཐག །བདེ་བ་ཅན་དུ་
བརྫུས་ཏེ་སྐྱེ་བར་ཤོག །སྐྱེས་མ་ཐག་ཏུ་ས་བཅུ་རབ་བསྒྲོད་ནས། །
སྤྲུལ་པས་ཕྱོགས་བཅུར་གཞན་དོན་བྱེད་པར་ཤོག །ཨོཾ་ཤྲཱི་པདྨ་ཌཱཀྐི་
ཧཱིཨཱཧཱུཾ། ཌཱཀྐི་ནི་ཛཱ་ལ་ཧཱུྃ་བྷ་རཾ་ཧཱུྃ་ཕཊ་སྭཱ་ཧཱ། །ཞེས་པའི་བཟླས་པ་
དེ་ལ་ཅི་ནུས་བྱ། །དེ་ནས་མི་དམིགས་ཕྱག་ཆེན་ངོ་བོ་སྐྱོང་། །ནམ་
231



འཆི་ཆ་མེད་མྱུར་དུ་འཆི་འགྱུར་ཞིང་། སྔོན་ནས་བཏང་དང་རྗེས་
ནས་འོང་བ་ཡི། །ཟང་ཟིང་རྒྱུ་ཡི་དགེ་རྩ་མེད་པ་དང་། །ལུས་ངག་
དགེ་སྦྱོར་ཡུན་རིང་མ་ཐུབ་ཀྱང་། །བར་དོའི་སྐབས་ནས་བདེ་ཆེན་
ཞིང་ཁམས་སུ། །འགྲོ་བས་ཆོག་ཅིང་ཐོགས་པ་མེད་པ་ཡི། །
གདམས་ངག་ཚེགས་ཆུང་དོན་ཆེ་ཟབ་མོ་འདི། །ཡིད་བཞིན་ནོར་བུ་
རྙེད་ལས་འཚེངས་ཆེ་སྟེ། །ཅི་ཕྱིར་ཡང་སྙིང་འཁོར་ལོ་སྡོམ་པའི་
ཆོས། །ཆོས་ཕུང་བརྒྱད་ཁྲི་བཞི་སྟོང་ཡང་སྙིང་ཡིན། །བདེ་མཆོག་
ལའང་རིགས་ནི་དྲུག་ཡོད་པས། །འདི་ནི་བདེ་མཆོག་སྣང་བ་མཐའ་
ཡས་ཏེ། །བདེ་བ་ཅན་དུ་སྐྱེ་བའི་གནད་ཟབ་ཡིན། །རང་གི་ཉམས་
ལེན་གཞན་ལ་ཕན་པའི་ཕྱིར། །རཱ་ག་ཨ་སྱས་ངག་ནས་སྨྲས་པ་སྟེ། །
ཤཱཀྱའི་དགེ་ཚུལ་པདྨ་མཐར་ཕྱིན་གྱིས། །རང་དང་གཞན་ལ་ཕན་
པའི་སེམས་བསྐྱེད་ཀྱིས། །མེ་ཕོ་རྟ་ལོ་ས་ག་ཟླ་བ་ཡི། །དམར་པོའི་
ཚེས་དྲུག་འགྲུབ་སྦྱོར་ལྡན་པའི་ཉིན། །དགོངས་མོ་དབང་གི་དུས་ཀྱི་
ཐུན་སྐབས་བྲིས། །འདི་ལ་མ་དག་འགལ་འཁྲུལ་ཉེས་པའི་ཆ།།
མཆིས་ན་ཡུལ་ཆེན་ཉི་ཤུ་རྩ་བཞི་ཡི། །དཔའ་བོ་མཁའ་འགྲོ་རྣམས་
ཀྱི་དྲུང་དུ་བཤགས། །དགེ་བས་འདི་ཉིད་མཐོང་ཐོས་དྲན་རེག་
ཀུན། །ནམ་ཞིག་འཕོ་ཚེ་གནས་གསུམ་མཁའ་འགྲོ་ཡིས། །མེ་ཏོག་
ཆར་འབེབས་རོལ་མོའི་སྒྲ་དང་བཅས། | །སྣ་ཚོགས་མཆོད་པའི་
232



ཚོགས་ཀྱི་མདུན་བསུས་ཏེ། །མཁའ་སྤྱོད་བདེ་ཆེན་ཞིང་དེར་འཁྲིད་
པར་ཤོག །སརྦ་མངྒ་ལཾ།། ཀྱག་ཀ་ བྱེ ད་པ་དང་།
གསང་འདུས་འོད་དཔག་མེད་ཀྱི་སྒྲུབ་ཐབས་བདེ་
བ་ཅན་གྱི་ཞིང་ཁམས་བསྒྲོད་བའི་རྟ་མཆོག
་བྷ་ལ་ཧ་ཞེས་བྱ་བ་བཞུགས་སོ། །
ལ ༄༅། །ན་མོ་བཛྲ་དྷ་ར་ཡེ། །གསང་འདུས་རྩ་རྒྱུད་ལེའུ་བཅུ་
དྲུག་ལས། །བཤད་པའི་རྒྱུད་ཆེན་རྡོ་རྗེ་ཕྲེང་བ་དང་། །ལྷ་མོ་བཞིས་
ཞུས་ཡེ་ཤེས་ཀུན་ལས་བཏུས། །ཀླུ་སྒྲུབ་ཡབ་སྲས་ཐུགས་དམ་ཡིན་
པའི་ཕྱིར། །རྒྱ་བོད་ཀུན་ཏུ་ཉི་ཟླ་བཞིན་དུ་གྲགས། །དེ་ཕྱིར་ནམ་
མཁའ་ལྟ་བུའི་གསང་འདུས་ཟེར། །དེ་ལ་འབྲེལ་པ་བཞག་ནས་རང་
ཅག་རྣམས། །བདེ་བ་ཅན་དུ་སྐྱེ་བ་འཁྲུལ་མེད་ལ། །རྡོ་རྗེ་གདན་པ་
ཆེན་པོའི་དགོངས་པ་ལྟར། །གསང་འདུས་འོད་དཔག་མེད་ཀྱི་སྒྲུབ་
ཐབས་ཏེ། །འདི་ཡི་དཀྱིལ་འཁོར་མང་གྲགས་བསྐྱེད་རིམ་དཀའ། །
དེ་བས་གཙོ་རྐྱང་སྟབས་བདེ་དོན་འཐུས་ཕྱིར། །ཡིད་བཞིན་ནོར་བུ་
ལྟ་བུའི་གདམས་ངག་བསྟན། །
ཨཱ༔ ཆོས་རྣམས་འོད་གསལ་སྣང་སྟོང་ཟུང་དུ་འཇུག །དེ་ཡི་
རང་མདངས་དམ་ཡེ་དབྱེར་མེད་པའི། །རང་ཉིད་གསང་བ་འདུས་
233



པ་འོད་དཔག་མེད། །པདྨ་རཱ་གའི་མདོག་ཅན་མཚན་དཔེ་རྫོགས། །
དམར་ནག་དཀར་བའི་ཞལ་གསུམ་ཕྱག་དྲུག་པ། །དབུ་རྒྱན་ཐོར་
ཚུགས་རིགས་བདག་འོད་དཔག་མེད། །ཕྱག་གཡོན་དང་པོ་དྲིལ་བུ་
དང་བཅས་པའི། །པདྨ་དམར་པོའི་རྩ་བ་སྐུར་བསྟན་འཛིན། །
གཡས་པས་ཡུམ་ལ་འཁྱུད་བཞིན་དེའི་ཁ་འབྱེད། །གཡས་འོག་ཕྱག་
གཉིས་རྡོ་རྗེ་འཁོར་ལོ་དང༌། །གཡོན་འོག་ཕྱག་གཉིས་རིན་ཆེན་
རལ་གྲི་འཛིན། །རྡོ་རྗེ་སྐྱིལ་ཀྲུང་པད་ཉིའི་གདན་ལ་བཞུགས། །
ཡུམ་ཆེན་གོས་དཀར་ལྷ་མོ་དམར་སྐྱ་ལ། །དམར་ནག་དཀར་བའི་
ཞལ་གསུམ་ཕྱག་དྲུག་པ། །ཕྱག་གཡོན་དང་པོས་དྲིལ་བུ་བཅས་པ་
ལ༑ །ཨུཏྤལ་དམར་པོའི་རྩ་བ་སྐུར་བསྟན་འཛིན། །གཡས་པས་ཡབ་
ལ་འཁྱུད་ཅིང་དེའི་ཁ་འབྱེད། །གཡས་ལྷག་ཕྱག་གཉིས་རྡོ་རྗེ་འཁོར་
ལོ་དང༌། །གཡོན་ལྷག་ཕྱག་གཉིས་རིན་ཆེན་རལ་གྲི་འཛིན། །ཡབ་
ཡུམ་དར་དང་རིན་ཆེན་རྒྱན་རྣམས་རྫོགས། །ཐུགས་ཀར་ཡེ་ཤེས་
སེམས་དཔའ་རང་འདྲ་བའི། །ཟླ་བའི་དཀྱིལ་འཁོར་ཉ་རྒྱས་གང་
བའི་དབུས། །ཏིང་འཛིན་སེམས་དཔའ་ཨཡིག་སྔགས་གཡས་
འཁོར༑ །འོད་ཀྱིས་ཡེ་ཤེས་སེམས་དཔའ་སྤྱན་དྲངས་པས། །དེ་ལས་
འོད་ཟེར་ཕྱོགས་བཅུར་འཕྲོས་པ་ཡིས། །རང་འདྲའི་སྤྲུལ་པ་དཔག་
མེད་འཇིག་རྟེན་གང༌། །སངས་རྒྱས་རྣམས་མཆོད་འགྲོ་ཀུན་སྨིན་
༨
234



གྲོལ་མཛད། །ཐམས་ཅད་ཚུར་འདུས་རང་གི་ཐུགས་ཀར་ཐིམ། །
སླར་ཡང་ཐུགས་ལས་རིག་མ་བཅུ་དྲུག་འཕྲོས། །འོད་དཔག་མེད་ལ་
མཆོད་ཅིང་བསྟོད་པར་གྱུར། །ཨོཾ་བཛྲ་ཝི་ནི། ཝཾ་སེ། མྲྀ་ཏཾ་གེ། ་
མུརཉྫ། ཧ་ཕྱེ། ལཱ་སྱ། གིརྟི། ནིརྟི། པུ། དྷུ་པེ། དཱི་པཾ། གྷནྡྷེ། ཆུ་
པ། ར་ས། སྤནྟེ། དྷརྨ་དྷཱར་ཏུ། པྲ་ཏཱིཙྪ་ཨཱཿཧཱུཾ། རྡོ་རྗེ་དཔག་མེད་
རྒྱལ་པོ་ཆེ། །མི་རྟོག་ནམ་མཁའི་རྡོ་རྗེ་འཛིན། འདོད་ཆགས་ཕ་
རོལ་ཕྱིན་པ་བརྙེས། །རྡོ་རྗེ་གསུང་ཁྱོད་ལ་ཕྱག་འཚལ། །ཨོ་ཨཱརོ་
ལིཀ་ཨཱཿཧཱུཾ། ། །ཞེས་པའི་བཟླས་པ་ཅི་ནུས་བྱ། །དེ་རྗེས་སྒོམ་མཁན་
ངོ་བོ་ལྟ། །བསྔོ་སྨོན་ཐུབ་པས་གསུངས་པ་ནི། །རྒྱལ་བའི་དཀྱིལ་
འཁོར་བཟང་ཞིང་དགའ་བ་དེར། །པདྨོ་དམ་པ་ཤིན་ཏུ་མཛེས་ལས་
སྐྱེ། །སྣང་བ་མཐའ་ཡས་རྒྱལ་བས་མངོན་སུམ་དུ། །ལུང་བསྟན་པ་
ཡང་བདག་གིས་དེར་ཐོབ་ཤོག །བདག་ལ་ཕྱི་མ་ཕན་ཆེད་ཀྱིས། །
རེ་ལྟོས་འཆའ་མི་ཡོད་ན་ཉོན། །སངས་རྒྱས་ཀུན་གྱིས་སེམས་ཅན་
གྱི། །སྡུག་བསྔལ་ཕྱག་གིས་མི་སེལ་ཞིང་། །སྡིག་སྒྲིབ་ཆུ་ཡི་མི་འཁྲུ་
སྟེ། །ཐབས་ནི་ཟབ་མོ་བསྟན་པ་ཡིས། །སེམས་ཅན་གྲོལ་བར་
མཛད་ཅེས་གསུངས། །གང་སྨྲས་ཉན་པ་སློབ་མ་ཡིན། །གང་ཕན་
བཤད་པ་བླ་མ་ཡིན། །བཤད་པའི་ཚིག་དེ་མ་ཉན་ན། །སློབ་མ་མ་
ཡིན་བཟའ་ཚང་འདྲ། །འཆི་བདག་ནམ་འོང་ཏིག་ཏིག་མེད། །བྱུང་
235



ན་བཟློག་ཐབས་ཨེ་གདའ་ན། །རིགས་དྲུག་འཁོར་བའི་སྡུག་བསྔལ་
འདི། །རྒྱུན་དུ་མྱོང་བ་ཨི་མི་འཚེར། །གཏན་དུ་བདེ་སྐྱིད་ལྡན་པའི་
གནས༑ །བདེ་བ་ཅན་དུ་འགྲོ་འདོད་ན། །དགེ་བ་ངན་ངོན་ཙམ་
གྱིས་ནི། །བདེ་བ་ཅན་དུ་མི་སྐྱེ་གསུངས། །ཟང་ཟིང་དགེ་བ་རླབས་
ཆེན་ནི། །བྱེད་པའི་སྟོབས་དང་འབྱོར་པ་མེད། །ལུས་ངག་དགེ་
སྦྱོར་ཡུན་རིང་ཡང་། །བྱེད་ལོངས་ཨེ་ཡོད་ཅི་ཆ་ཡོད། །ཡི་གེ་དྲུག་
བས་ལྷག་མེད་ཀྱང་། །དུང་སོགས་འདོན་ལོངས་ཡོད་ཤས་ཆུང༌། །
དུང་ཕྱུར་མང་པོ་ཐོན་ན་ཡང་། །ཞིང་དེར་བསྔོ་སྨོན་མ་ཤེས་ན། །
བདེ་བ་ཅན་དུ་སྐྱེ་ངེས་མེད། །ཡི་དམ་ལྷ་ཚོགས་ཐམས་ཅད་ནི། །
ཐུགས་རྗེ་བྱིན་རླབས་ཆ་སྙམ་ཡང་། །འབྲེལ་པ་གང་ལ་ཆེ་བ་ཡི། །
སོ་སོའི་ཞིང་དེར་ཁྲིད་པར་བཤད། །དཔེར་ན་དཔོན་འཇུ་བྱེད་པ་
ན༑ །སོ་སོའི་སྡེ་ནང་ཁྲིད་དང་འདྲ། །དེ་ཕྱིར་འོད་དཔག་མེད་
མགོན་ལ། །རྒྱུད་སྡེ་སོ་སོའི་ལུགས་བཞིན་དུ། | །འབྲེལ་པ་སྣ་རེ་
བཞག་པ་ནི། །བདེ་བ་ཅན་དུ་སྐྱེ་བའི་ཐབས། །དགེ་བའི་རྩ་བ་
བཟང་པོ་ཡིན། །ཁྱད་པར་ཕ་རྒྱུད་གསང་འདུས་འདི། །ཀུན་གྱིས་
སྤྱི་བོར་བསྐུར་བ་ལས། །སུས་ཀྱང་ཐེ་ཚོམ་སྨྲས་པ་མེད། །དེ་ཕྱིར་
ལྷད་མེད་གསེར་བས་འཕངས། །ཞིང་ཁམས་དེ་རུ་སྐྱེ་འདོད་ན། །
རབ་ཏུ་རྒྱུན་ཁྱེར་ཐུབ་པའམ། །མིན་ཀྱང་འབྲེལ་པ་སྣ་རེ་ཞོག །དེ་
236



སྐད་རཱ་ག་ཨ་སྱས་སྨྲས། །དགེ་ཚུལ་པདྨ་མཐར་ཕྱིན་གྱིས། །ལག་པ་
རླུང་གི་རྟ་ལ་ཞོན། །རང་དང་གཞན་ལ་ཕན་ཕྱིར་བྲིས། །མ་དག་
འགལ་འཁྲུལ་ཆ་མཆིས་ན། །ཕ་རྒྱུད་གསང་འདུས་ལྷ་ལ་བཤགས། །
དགེ་བས་འགྲོ་དོན་དཔག་མེད་ཤོག །སརྦ་མངྒ་ལམ། དགེའོ། །
སྤྱོད་རྒྱུད་ཚེ་དཔག་མེད་གསུང་གི་དཀྱིལ་འཁོར་
བསྒོམ་བཟླས་བདེ་བ་ཅན་དུ་སྐྱེ་བའི་གདམས་
ངག་ཕ་ཁྱིམ་བུ་འགྲོ་བཞུགས་སོ། །
༄༅། །ན་མོ་ཨཱ་ཡུཛྙཱ་ན་ཡེ། །རྒྱུད་སྡེ་བཞི་ཡི་ནང་ནས་རྣལ་
འབྱོར་རྒྱུད། །རྩ་རྒྱུད་ལས་ནི་འཕྲོས་པ་སྦྱོང་རྒྱུད་སྟེ། །རྒྱུད་སྡེ་བཞི་
ལས་རྣལ་འབྱོར་རྒྱུད་འདི་ནི། །བོད་ལ་ཕན་ཐོགས་ཆེ་ཞེས་ཇོ་བོས་
གསུངས། །སྔོན་ཚེ་ཐུབ་པ་དང་ནི་གསང་བདག་ལ། །བརྒྱ་བྱིན་ལ་
སོགས་ལྷ་རྣམས་ཀྱིས་ཞུས་པ། །སེམས་ཅན་ཚེ་ཐུང་བསོད་ནམས་
ཆུང་བ་དང༌། །ངན་སོང་གནས་སུ་ལྷུང་བ་དེ་དག་ལ། །ཕན་པའི་
ཐབས་ནི་ཇི་ལྟར་ཡོད་ཞུས་པས། །དེ་ལ་ཕན་ཐབས་ཚེ་དཔག་
དཀྱིལ་འཁོར་གསུངས། །འདི་ཉིད་ཉམས་སུ་བླང་བར་བྱས་པ་ན། །
ཚེ་དང་བསོད་ནམས་འཕེལ་ཞིང་རྒྱས་པ་དང༌། །ཕྱི་མ་བདེ་བ་ཅན་
གྱི་ཞིང་དུ་སྐྱེ། །འདི་ཡི་ཕན་ཡོན་ཡོངས་སུ་རྫོགས་པ་ནི། །སངས་
237



རྒྱས་ཀུན་གྱིས་བཤད་ཀྱང་མི་རྫོགས་གསུངས། །འདི་ཉིད་ཉམས་སུ་
བླངས་པའི་བསོད་ནམས་ནི། །སངས་རྒྱས་ཀུན་གྱི་བསོད་ནམས་
མཉམ་པར་གསུངས། །འདི་ཉིད་རྣལ་འབྱོར་རྒྱུད་ནི་ཡིན་ན་ཡང་། །
བླ་མེད་རྒྱུད་ལྟར་དྲན་རྫོགས་བསྒོམ་ཆོག་པ། །རྒྱས་པར་པཎ་ཆེན་
འཇིགས་མེད་སྦས་པ་དང༌། །གྲུབ་ཆེན་མི་ཏྲ་ཛ་ཀིའི་དགོངས་པ་ཡི།།
བདག་བསྐྱེད་གཙོ་རྐྱང་བསྒོམ་པ་ཀུན་གྱི་ལུགས། །མདུན་བུམ་སྒྲུབ་
དང་དབང་བསྐུར་བྱེད་ན་ནི། །དཀྱིལ་འཁོར་བཅུ་གཉིས་ཟིན་བྲིས་
ལུགས་སུ་ཡོད། །ཚེ་དཔག་གསུང་གི་དཀྱིལ་འཁོར་དབང་ཆོག་ནས།།
འདི་ཉིད་ཉམས་སུ་སུ་ཡིས་བླངས་ཀྱང་ཆོག །འདི་ཡི་རྗེས་གནང་
བྱེད་པའི་སྲོལ་ཡོད་དོ། །མངོན་རྟོག་བློ་ནས་འདོན་པ་མ་ལྕོགས་ན། །
དམིགས་པ་བསྒོམ་ཞིང་སྔགས་རང་བཟླས་པས་འཐུས། 1:| །སྐྱབས་
འགྲོ་སེམས་བསྐྱེད་ད་ནང་གཞན་སོང་བས། །སོ་སོར་གུད་དུ་དགོས་
པ་མ་ཡིན་ནོ། །
ཨ ཆོས་ཀུན་མཐའ་བཞི་བྲལ་བ་དབུ་མའི་ནང༌། །སེང་ཁྲི་སྣ་
ཚོགས་པདྨ་ཟླ་བའི་སྟེང༌། །རང་སེམས་ཧཱི༔ཡིག་དམར་པོ་ཡོངས་
གྱུར་ལས། །བཅོམ་ལྡན་ཚེ་དང་བསོད་ནམས་ཡེ་ཤེས་དང་། །ཡོན་
ཏན་གཟི་བརྗིད་ཚད་མེད་རྒྱལ་པོ་ནི། །པདྨ་རཱ་གའི་མདོག་ཅན་
འོད་ཟེར་འབར། །ཞལ་གཅིག་ཞི་འཛུམ་ཕྱག་གཉིས་མཉམ་གཞག་
238



གིས། །འཆི་མེད་བདུད་རྩིས་གང་བའི་བུམ་པ་བསྣམས། །མཚན་
དང་དཔེ་བྱད་དར་དང་རིན་ཆེན་བརྒྱན། །རྡོ་རྗེའི་སྐྱིལ་མོ་ཀྲུང་
གིས་བཞུགས་པ་ཡི། །འོད་ཀོར་ནང་དུ་པེུའི་སྔགས་ཕྲེང་དང་། །
ཐུགས་ཀར་ཟླ་སྟེང་ཧཱི༔ཡིག་དམར་པོའི་མཐར། །སྔགས་ཕྲེང་གཡིས་
སུ་འཁོར་བའི་འོད་ཟེར་གྱིས། །རྒྱལ་བ་ཀུན་མཆོད་འགྲོ་དྲུག་སྒྲིབ་
པ་སྦྱངས། །འཕགས་བཞིའི་བྱིན་རླབས་འགྲོ་བའི་ཚེ་བསོད་དང༌། །
འབྱུང་བའི་བཅུད་བསྡུས་རང་ཐིམ་ཚེ་བསོད་འཕེལ། །སྤྲུལ་བའི་ལྷ་
མོས་བདག་བསྐྱེད་མཆོད་ཅིང་བསྟོད། ཨགྷོ་པ་ཏྱཾ་པུཥཱི་དྷུ་པེ་ཨཱ་ལོ་
ཀེ་གྷནྡྷེ་ནི་ཝི་ཏེ་ཤབྟ་པྲ་ཏིཙྪ་སྭཱ་ཧཱ། །སོ་སོར་ཀུན་རྟོག་གསུང་གི་
བདག །གསུང་རབ་པདྨ་ཁ་འབྱེད་པ། །ཁམས་གསུམ་དབུགས་
དབྱུང་མཛད་པ་པོ། །གཟི་བརྗིད་ཚད་མེད་ཁྱོད་ཕྱག་འཚལ། །འདི་
ནས་ནུབ་ཀྱི་ཕྱོགས་རོལ་ན། །འོད་དཔག་མེད་ཀྱི་ཞིང་ཁམས་ཡོད། །
སུ་ཞིག་དེ་ཡི་མཚན་འཛིན་པ། །ཞིང་མཆོག་དེ་རུ་སྐྱེ་བར་གསུངས། །
འདི་ལྟར་བསྒོམས་བཟླས་བྱས་པའི་མཐུས། །བདག་དང་བདག་ལ་
འབྲེལ་ཐོག་རྣམས། །ཞིང་མཆོག་དེ་རུ་སྐྱེ་བར་ཤོག །རྩ་རིགས་འདི་
ལ་བདུན་ནམ་གསུམ། །དེ་ནས་སྙིང་པོ་འབྲུ་བཞི་ལ། །རྒྱུན་དུ་
བསྙེན་པ་ཅི་ནུས་འབད། རྩ་རིགས་ནི། ཨོཾ་པུཎེ་པུཎྱ། མ་ཧཱ་པུཎྱ། ཨ་
པ་རི་མི་ཏ་པུཎྞཾ། ཨཱ་ཡུཔུཎྱ་ཛྙཱ་ན་སམྦྷ་རོ་པ་ཙི་ཏེ་སྭཱ་ཧཱ། །སྙིང་པོ་ནི།
239



ཨོ་ཧཱུཾ་སྭཱ་ཧཱ། །དེ་ནས་ཉམས་ལེན་སེམས་ངོའི་ངང་ལ་བཞག །
སེམས་ངོའི་ངང་ལ་བཟླས་ཀྱང་ཤིན་ཏུ་ལེགས། །ཚེ་འདིར་ཚེ་རང་
བསོད་ནམས་ཆེན་པོ་ཐོབ། །ཕྱི་མ་བདེ་ཆེན་ཞིང་དུ་སྐྱེ་འདོད་ན། །
འདི་ལ་རབ་ཏུ་རྒྱུན་ཁྱེར་ཆགས་མེད་དང་། །ཐ་ནའང་འབྲེལ་པ་
ཙམ་རེ་ངེས་པར་ཞོག །གལ་ཏེ་སྙིང་རུས་ལྡན་པའི་མི་ཡོད་ན། །
འབྲུ་བཞི་དེ་ལ་བྱེ་གྲངས་མང་པོ་དག །བཟླས་ན་དུང་གི་ཁ་ཡང་
གང་སླ་ཞིང༌། །བདེ་བ་ཅན་དུ་ཕ་ཁྱིམ་བུ་འགྲོ་ཡིན། །སྦྱོང་རྒྱུད་
འདི་ལ་ཀུན་གྱིས་རྩོད་པ་མེད། །ཉི་ཟླ་ལྟ་བུར་ཡོངས་སུ་གྲགས་པ་
ཡིན༑ །སྙིང་པོ་འབྲུ་བཞི་འདི་ནི་ཚེ་དཔག་དང༌། །འོད་དཔག་མེད་
དང་ལྷ་མོ་རྣམ་རྒྱལ་མ། །གསུམ་ཀའི་སྙིང་པོ་གསར་རྙིང་འགའ་
ནས་བཤད། །ཧཱུྃ་ཡིག་ཁོ་ན་བཟླས་པའི་ཕན་ཡོན་ཀྱང་། །དཔག་ཏུ་
མེད་པ་རྒྱུད་སྡེ་འགའ་ནས་གསུངས། །དེ་ཕྱིར་འབྲུ་བཞིའི་སྔགས་
འདི་ངོ་མཚར་ཆེ། །དེ་ཕྱིར་རང་གི་ཉམས་ལེན་དང་བསྟུན་ནས། །
གཞན་ལ་ཕན་ཕྱིར་རཱ་ག་ཨ་སྱས་སྨྲས། །དགེ་བཤེས་བཙུན་པ་པདྨ་
མཐར་ཕྱིན་གྱིས། །རང་ཉིད་ཀྱང་ནི་འབྲེལ་པ་འཇོག་པ་དང༌། །
གཞན་ལ་ཕན་པའི་སེམས་བསྐྱེད་བཟང་པོས་བྲིས། །མ་དག་འགལ་
འཁྲུལ་མཆིས་ན་འཆག་བགྱི་ཞིང༌། །དགེ་བས་མཐོང་ཐོས་དྲན་རེག་
འགྲོ་བ་ཀུན། །བདེ་བ་ཅན་དུ་བརྫུས་ཏེ་སྐྱེ་བར་ཤོག །སརྦ་མངྒ་ལཾ།
240



༄༅། །གསུང་རྡོ་རྗེ་འཇམ་པའི་དབྱངས་དམར་པོའི་འོད་
དཔག་མེད་ཀྱི་བསྒོམ་བཟླས་བདེ་ཆེན་ཞིང་གི་
ལམ་སྒྲོན་མ་རིག་མུན་སེལ་བཞུགས་སོ། །
༄༅། །ན་མོ་ཨ་མི་ཏ་བྷ་ཡེ། །བཅོམ་ལྡན་སངས་རྒྱས་འོད་
དཔག་མེད་པ་འདི། །གསར་རྙིང་མདོ་རྒྱུད་ཀུན་ནས་རྒྱ་ཆེར་་་་་་་
གསུང་༑ །འོན་ཀྱང་སྒྱུ་འཕྲུལ་དྲྭ་བ་ལ་སོགས་དང༌། །ཆོས་དབྱིངས་
གསུང་དབང་དང་ནི་ཕྱོགས་མཐུན་པས། །ངག་གི་དབང་ཕྱུག་རྡོ་རྗེ་
འོད་དཔག་མེད། །འཇམ་དབྱངས་དམར་པོ་དང་ནི་དོན་གཅིག་
ཀྱང་། པཎྜི་ཏ་པ་འཇིགས་མེད་སྦས་པ་དང་། །བུདྡྷཱ་ཀིརྟི་གཉིས་
ཀྱིས་མཛད་པ་ཡི། །སྒྲུབ་ཐབས་བརྒྱ་རྩ་རྒྱ་མཚོའི་རྒྱ་གཞུང་ཡིན། །
འདི་ཉིད་རྣལ་འབྱོར་རྒྱུད་དང་ཆ་མཐུན་ཡང་། །བླ་མེད་རྒྱུད་ལྟར་
དྲན་རྫོགས་ཆོག་པ་འདི། །རྡོ་རྗེ་གདན་པ་ཉིད་ཀྱི་དགོངས་པ་
ལགས། །
ཨཱཿ སྟོང་པའི་ངང་ལས་པདྨ་ཟླ་བའི་སྟེང་། རང་སེམས་ཧཱི
ཡིག་དམར་པོ་ཡོངས་གྱུར་ལས། །ངག་གི་དབང་ཕྱུག་རྡོ་རྗེ་འོད་
དཔག་མེད། །པདྨ་རཱ་གའི་མདོག་ཅན་འོད་ཟེར་འཕྲོ། །ཞལ་གཅིག་
ཞི་འཛུམ་དབུ་ལ་གཙུག་ཏོར་དང༌། །ཕྱག་གཉིས་མཉམ་གཞག་
ཞབས་གཉིས་འཁོར་ལོས་མཚན། །ན་བཟའ་ངུར་སྨྲིག་གསོལ་ཞིང་
241



སྐྱིལ་ཀྲུང་བཞུགས། ཐུགས་ཀར་ཟླ་སྟེང་ཧཱུྃ་ཡིག་ལས་བྱུང་བའི། །རྡོ་
རྗེ་སྔོན་པོ་རྩེ་ལྔའི་རྭ་རྩེ་ལ། །ཨ ཡིག་དམར་པོ་ལྗགས་རྩེར་ཧཱི༔ཡིག་
མཚན༑ །འོད་ཟེར་འཕྲོས་པས་ཕྱོགས་བཅུའི་རྒྱལ་བ་རྣམས། །
མཆོད་པས་མཉེས་ནས་དེ་དག་ཐམས་ཅད་ཀྱང་། །རང་འདྲའི་འོད་
དཔག་མེད་ཀྱི་སྐུར་གྱུར་ནས། །བུ་ཡུག་འཚུབས་བཞིན་བྱོན་ནས་
རང་ལ་ཐིམ། །འོད་ཟེར་འཕྲོས་པས་འགྲོ་དྲུག་སྒྲིབ་པ་སྦྱངས། །
འོད་དཔག་མེད་ཀྱི་སྐུར་གྱུར་སྔགས་སྒྲ་སྒྲོགས། །ཡིད་ལས་སྤྲུལ་བའི་
མཆོད་པའི་སྤྲིན་གྱིས་མཆོད། །ཨབྷཾ་པ་ཏྱཾ་པུཔྤེ་དྷུཔྤེ་ཨཱ་ལོ་ཀེ་གྷནྡྷེ་ནི་
ཝི་ཏྱཱ་ཤབྟ་པྲ་ཏཱིཙྪ་ཨཱཿཧཱུྃ། དྲི་མེད་གཞོམ་གཞིག་བྲེལ་བ་ཆོས་སྐུའི་
ངང་ཉིད་ལས། །ཐུགས་རྗེ་ཆེན་པོས་འགྲོ་ལ་རྗེས་སུ་ཆགས་པའི་
ཚུལ༑ །པདྨ་རཱ་གའི་མདངས་ལྡན་དྲི་མེད་འོད་འབར་བ། །སྐྱོབ་པ་
མཚུངས་མེད་འོད་དཔག་མེད་ལ་ཕྱག་འཚལ་བསྟོད། །རྒྱལ་བའི་
དཀྱིལ་འཁོར་བཟང་ཞིང་དགའ་བ་དེར། །པདྨོ་དམ་པ་ཤིན་ཏུ་
མཛེས་ལས་སྐྱེས། །སྣང་བ་མཐའ་ཡས་རྒྱལ་བས་མངོན་སུམ་དུ། །
ལུང་བསྟན་པ་ཡང་བདག་གིས་དེར་ཐོབ་ཤོག །དེ་ནས་སྙིང་པོ་ཉེ་
སྙིང་ཅི་ནུས་བཟླས། །སྙིང་པོ་ནི། ཨོཾ་ཝཱ་གཱི་ཤྭ་རི་མཾ ཉེ་སྙིང་ནི། ཨོཾ་ཧྲཱིཿ
སྭཱ་ཧཱ། དེ་ནས་མི་དམིགས་སྟོང་པའི་ངང་ལ་བཞག །སེམས་ངོ་སྐྱོང་
བའི་དང་ནས་བཟླས་ཀྱང་ལེགས། །ཁྱེད་ཅག་བན་ཆུང་ན་སོ་གཞོན་
242



པ་རྣམས། །ཤེས་རབ་ཆེ་ཞིང་ཡོན་ཏན་དགོངས་འདོད་ན། །འཇམ་
དབྱངས་དམར་པོ་འདི་ཉིད་ཉམས་སུ་ལོངས། །འཆི་བདག་གཤིན་
རྗེས་ཨ་ཉོག་ཐེབ་མེད་ཅེས། །གཅེས་སྤྲས་བྱེད་ནས་སྒྱུར་ངེས་མི་
འདུག་པས། །གལ་ཏེ་གཞོན་ནུ་ཉིད་ནས་ཤི་ན་ཡང༌། །བདེ་བ་ཅན་
གྱི་ཞིང་དུ་སྐྱེ་བའི་ཐབས། 1:|:།འོད་དཔག་མེད་ཀྱི་སྒྲུབ་པ་འདི་ལྟར་
ཡིན༑ །སྔགས་ཉུང་ཞལ་ཕྱག་ཉུང་ཞིང་སྔགས་འཁོར་མེད། །བན་
ཆུང་རྣམས་དང་ཤེས་རབ་ཆུང་རྣམས་ཀྱིས། །འདི་ལ་ཅིས་ཀྱང་
འབྲེལ་བ་ཞོག་ཅིག་ཅེས། །རཱ་ག་ཨ་སྱས་ཇི་ལྟར་གསུངས་པའི་ཚིག །
པདྨ་མཐར་ཕྱིན་ཞེས་བྱས་ཡི་གེར་བྲིས། །མངྒ་ལཾ། ། ་་་་་་་་་་
ཞི་ཁྲོ་གསང་བ་སེམས་ཀྱི་དཀྱིལ་འཁོར་
ལས་ཞི་ཁྲོ་གསུང་གི་དཀྱིལ་འཁོར་
གྱི་བསྒོམ་བཟླས་བཞུགས་སོ། །
༄༅། །ཀུན་བཟང་ཞི་ཁྲོའི་ལྷ་ལ་འདུད། །དབང་བསྐུར་རྒྱས་
པར་ཐོབ་ཕྱིར་ན། །ཕྱི་ཡི་དཀྱིལ་འཁོར་ཉི་ཤུ་གཅིག །ནང་གི་དཀྱིལ་
འཁོར་རྣམ་པ་གསུམ། །གསང་བའི་དཀྱིལ་འཁོར་ཉི་ཤུ་གཅིག །བཞི་
བཅུ་ཞེ་ལྔ་ཉམས་སུ་ལེན། །ཐམས་ཅད་ཉམས་ལེན་མ་གྲུབ་ཅིང་། །
ལས་བྱང་འདོན་པའང་མི་ཁྱོགས་ལ། །ཚེ་འདིར་ཚེ་བསོད་འཕེལ་བ་
243



དང༌། །ཕྱི་མ་བདེ་ཆེན་ཞིང་ཁམས་སུ། །སྐྱེ་འདོད་ཞི་ཁྲོ་དད་ཆེ་ན། །
ཞི་ཁྲོ་གསུང་གི་དཀྱིལ་འཁོར་འདི། །དྲན་རྫོགས་ཡིད་ཀྱིས་བསྒོམ་
བྱས་ཞིང༌། །སྙིང་པོ་བཟླ་བ་ཁོ་ནས་ཆོག །ཨཱཿ སྟོང་པའི་ངང་ལས་
སྐད་ཅིག་གིས། །མེ་རི་རྡོ་ར་དུར་ཁྲོད་དབུས། །ཕྱི་ནི་རིན་ཆེན་སྣ་
ཚོགས་ལ། །ནང་ནི་ཐོད་པའི་གཞལ་ཡས་ཁང་། །གྲུ་བཞི་སྒོ་བཞི་
མཚན་ཉིད་རྫོགས། །དེ་དབུས་འཁོར་ལོ་རྩིབས་བཞི་དང༌། །རྩིབས་
བརྒྱད་པད་ཉི་རོ་ཡི་སྟེང༌། །དབུས་སུ་པདྨ་ཧེ་རུ་ཀ །དེ་སྟེང་ཆེ་
མཆོག་ཧེ་རུ་ཀ །དེ་སྟེང་པད་ཟླར་རང་ཉིད་ནི། །སྣང་མཐའ་གོས་
དཀར་སྐུ་མདོག་དམར། །པདྨ་དྲིལ་འཛིན་གཉིས་མེད་འཁྲིལ། །
དབུ་གཙུག་ཀུན་བཟང་ཡབ་ཡུམ་བཞུགས། །རྩིབས་བཞིར་ཁྲག་
འཐུང་རིགས་བཞི་སྟེ། །བུདྡྷ་ཁྲག་འཐུང་ནུབ་ཏུ་བསྒོམ། །ཁྲག་
འཐུང་རིགས་བཞིའི་དབུ་གཙུག་ཏུ། །རྒྱལ་བ་རིགས་བཞི་ཡབ་ཡུམ་
སྟེ། །རྣམ་སྣང་ཡབ་ཡུམ་ནུབ་ཏུ་བཞུགས། །ཕྱོགས་བཞིར་སེམས་
དཔའ་ཡབ་ཡུམ་བསྒོམ། །མཚམས་བཞིར་སྟེང་འོག་ཐུབ་པ་དྲུག །
འོག་གི་ཕྱོགས་མཚམས་ཕྱི་ནང་དུ། །ཀོ་རཱི་བརྒྱད་དང་སིང་ཧ་
བརྒྱད། །སྒོ་བཞིར་གཡོན་ཟུར་སྒོ་མ་བཞི། །གཡས་སུ་སྒོ་བ་ཡབ་
ཡུམ་གསལ། །ཕྱི་ཁྱམས་དབང་ཕྱུག་ཉི་ཤུ་བརྒྱད། །ཀུན་གྱི་གནས་
གསུམ་འབྲུ་གསུམ་དང་། །རང་རང་ས་བོན་རང་སྔགས་བསྐོར། །
244



འོད་འཕྲོས་འོག་མིན་ཞིང་ཁམས་ནས། །ཡེ་ཤེས་དཔག་མེད་སྤྱན་
དྲངས་བསྟིམ། །སྤྲུལ་པའི་ལྷ་མོ་དཔག་མེད་ཀྱིས། །མཆོད་རྫས་དུ་
མས་མཆོད་ཅིང་བསྟོད། །གཙོ་བོ་ཡབ་ཡུམ་ཐུགས་ཀ་རུ། །ཟླ་བའི་
དཀྱིལ་འཁོར་རེ་རེའི་སྟེང་། །ཧྲིདང་པཾ་གི་མཐའ་བསྐོར་དུ། །ཡབ་
ཀྱི་སྔགས་ཕྲེང་གཡས་སུ་འཁོར། །ཡུམ་གྱི་སྔགས་ཕྲེང་གཡོན་དུ་
འཁོར༑ །དེ་ལས་འོད་ཟེར་ཕྱོགས་བཅུར་འཕྲོས། །རྒྱལ་བ་ཀུན་
མཆོད་བྱིན་རླབས་བསྡུས། །སེམས་ཅན་ཀུན་གྱི་སྒྲིབ་པ་སྦྱངས། །དེ་
ལྟར་བསྒོམ་ཞིང་སྔགས་འདི་བཟླས། །ཨོཾ་ཨ་རོ་ལི་ཀ པཱི་ར་ག་ར་ཏི་
༑ ༑ ཞེས་པ་དེ་ལ་བརྒྱ་རྩ་སོགས། །ཅི་ཙམ་ནུས་པ་བྱས་པའི་རྗེས། །
བྷོ་དྷི་ཙིཏྟ་བདུན་ནམ་གསུམ། །བཏགས་གྲོལ་འབྲུ་དྲུག་ཚར་བདུན་
བརྗོད། །ཚར་རྗེས་སྨོན་ལམ་གདབ་པ་ནི། ་་ །འདི་ནས་ནུབ་ཀྱི་
ཕྱོགས་རོལ་ན། །བདེ་བ་ཅན་གྱི་ཞིང་ཁམས་ན། །ཐམས་ཅད་འོད་
ཀྱི་རང་བཞིན་ཏེ། །འོད་དང་འོད་ཟེར་འགྱུར་བ་མེད། །སེམས་
ཅན་སྲོག་ནི་རླུང་སེམས་ཏེ། །དེ་ཡི་སྙིང་པོ་ཡི་གེ་ཨཱ། །དེ་ལ་བརྟེན་
ནས་བདག་ཅག་ཀྱང༌། །བྱང་ཆུབ་མཆོག་ཏུ་སེམས་བསྐྱེད་དོ། །
ཞིང་མཆོག་དེ་རུ་སྐྱེ་བར་ཤོག །ཞིང་མཆོག་དེ་རུ་སྐྱེས་གྱུར་ནས། །
འོད་དཔག་མེད་དང་དབྱེར་མེད་ཤོག །ཅེས་བརྗོད་མི་དམིགས་
ངང་ལ་བཞག །རྫོགས་ཆེན་ཨ་ཏི་ཡོ་གའི་ལུང༌། །ཞི་ཁྲོ་གསུང་གི་
245



དཀྱིལ་འཁོར་འདི། །རྒྱུན་ཁྱེར་ཐུགས་དམ་སུས་བྱས་པ། །བདེ་བ་
ཅན་དུ་སྐྱེ་བར་ངེས། །རཱ་ག་ཨ་སྱས་གཞན་ཕན་བློས། །སྨྲས་པ་པདྨ་
མཐར་ཕྱིན་གྱིས། །བྲིས་པས་སྲུང་མ་རྣམས་ལ་བཤགས། དགེ་བས་
འགྲོ་དོན་རྒྱ་ཆེན་ཤོག །སརྦ་མངྒ་ལཾ།
ལྷ་མོ་རྣམ་རྒྱལ་མའི་བསྒོམ་བཟླས་བདེ་ཆེན་
ཞིང་དུ་བསྒྲོད་པ་མཁའ་འགྲོའི་ཐར་ལམ་
དཀར་པོ་ཞེས་བྱ་བ་བཞུགས་སོ། །
༄༅། །ན་མོ་ཤཱཀྱ་མུ་ནེ་ཡེ། །ལྷ་མོ་གཙུག་ཏོར་རྣམ་པར་རྒྱལ་
མ་འདི། །སངས་རྒྱས་གངྒཱ་ཀླུང་གི་བྱེ་མ་སྙེད། །འབུམ་ཕྲག་དྲུག་ཅུ་
རྩ་བཞིས་གསུངས་པ་སྟེ། །སེམས་ཅན་ཚེ་ཐུང་བསོད་ནམས་ཆུང་བ་
དང་། །སྐྱེ་གནས་ངན་པར་སྐྱེ་བ་དེ་རྣམས་ལ། །ཕན་ཕྱིར་འཛམ་
བུའི་གླིང་དུ་བཞག་པར་གསུངས། །འདི་ཉིད་ཅུང་ཟད་ཉམས་སུ་
བླངས་ན་ཡང་། །བསྐལ་པ་སྟོང་དུ་བསགས་པའི་སྒྲིབ་པ་དག །
དམྱལ་བ་ཡི་དྭགས་དུད་འགྲོ་ལྷ་མ་ཡིན། །གནོད་སྦྱིན་འབྱུང་པོ་
སྲིན་པོ་ཤ་ཟ་དང་། །ལུས་སྲུལ་པོ་དང་བརྗེད་བྱེད་སྦལ་པ་སྦྲུལ། །
ཁྱི་དང་ཝ་དང་སྤྲེའུ་བྱ་རྒོད་དང༌། །གཅན་གཟན་འབུ་སྲིན་སྐྱེ་བའི་
སྐྱེ་སྒོ་ཆོད། །ཚེ་འདིར་ཚེ་དང་བསོད་ནམས་ཡོན་ཏན་འཕེལ། །
246



སྨན་པས་བོར་བའི་ནད་ཀྱང་སོས་གྱུར་ནས། །ནད་རྣམས་ཀུན་ཞི་
བཀྲ་ཤིས་བདེ་ལེགས་འབྱུང་། །གཤིན་རྗེའི་རྒྱལ་པོ་ཆོས་ཀྱི་རྒྱལ་
པོས་ཀྱང་། །འདི་ཉིད་ཉམས་སུ་ལེན་ལ་བསྲུང་ཞིང་སྐྱབས། །
དམྱལ་བའི་གནས་སུའང་ནི་མི་འཇུག་ཅེས། །ཤཱཀྱ་ཐུབ་པའི་མདུན་
དུ་ཁས་བླངས་བྱས། འདི་ཉིད་ཉམས་སུ་ལེན་པའི་གང་ཟག་དེ། །
ཤི་ནས་བདེ་བ་ཅན་དུ་སྐྱེ་འགྱུར་ཞེས། །བཅོམ་ལྡན་ཐུབ་པ་ཆེན་
པོའི་བཀའ་ཡིན་ནོ། །རྡོར་ཕྲེང་ནང་དུ་དཀྱིལ་འཁོར་མང་དུ་ཡོད། །
ལྷ་དགུ་སྟོང་མཆོད་ས་སྐྱ་པ་རྣམས་དང༌། །གཙོ་རྐྱང་འདི་ཉིད་
གཅིག་ཤེས་ཀུན་གྲོལ་དང་། །སྒྲུབ་ཐབས་བརྒྱ་རྩ་རྒྱ་མཚོ་གཉིས་
ནས་བྱུང༌། །འདི་ཉིད་བྱ་རྒྱུད་ཡིན་ཀྱང་བླ་མེད་ལྟར། དྲན་རྫོགས་
ཆོག་པ་རྡོ་རྗེ་གདན་པའི་ལུགས། ། གང་བ། །
ཨཱཿ ཆོས་རྣམས་དམིགས་མེད་བརྗོད་བྲལ་སྟོང་པ་ཉིད། །བློ་
ལས་རང་ཉིད་རྣམ་པར་རྒྱལ་མ་དཀར། །དབུས་ཞལ་སྒེག་ཅིང་
གཡས་ཞལ་སེར་ལ་ཞི། །གཡོན་ཞལ་སྔོ་ཁྲོས་གསུམ་ཀ་སྤྱན་གསུམ་
ལྡན༑ །ཕྱག་བརྒྱད་གཡས་ཀྱི་དང་པོའི་ཐུགས་ཀ་རུ། །སྣ་ཚོགས་རྡོ་
རྗེ་འཛིན་ཅིང་དེ་འོག་གིས། །པདྨའི་སྟེང་བཞུགས་འོད་དཔག་མེད་
པ་འཛིན། །གསུམ་པས་མདའ་དང་བཞི་པས་མཆོད་སྦྱིན་དང༌། །
གཡོན་གྱི་དང་པོས་སྡིགས་མཛུབ་མཛད་པ་སྟེ། །གཉིས་པས་གཞུ་
247



དང་གསུམ་པས་སྐྱབས་སྦྱིན་མཛད། །ཐ་མས་བུམ་པ་པང་དུ་འཛིན་
པའོ། །དར་དང་རིན་ཆེན་རྒྱན་ཆ་དུ་མས་བརྒྱན། །པད་ཟླའི་སྟེང་
ན་རྡོ་རྗེའི་སྐྱིལ་ཀྲུང་གིས། །མཆོད་རྟེན་ནང་བཞུགས་འོད་ཟེར་
དཀར་པོ་འཕྲོས། །རྣམ་སྣང་དབུ་བརྒྱན་གནས་གསུམ་འབྲུ་གསུམ་
དང་། །ཐུགས་དབུས་ཟླ་སྟེང་ཧཱུཾ་ཡིག་སྔགས་ཀྱིས་བསྐོར། །དེ་ལས་
འོད་འཕྲོས་འཁོར་འདས་ཐམས་ཅད་ཀྱི། །ཚེ་བསོད་དངོས་གྲུབ་
བསྡུས་ཏེ་བདག་ལ་ཐིམ། །ཕྱོགས་བཅུའི་སངས་རྒྱས་བྱང་སེམས་
ཐམས་ཅད་ཀྱང་། །རྣམ་རྒྱལ་ལྷ་མོའི་སྐུ་རུ་གྱུར་ནས་ནི། །ཆར་
བཞིན་བབ་ནས་བདག་ལ་སིབ་སིབ་ཐིམ། །ཡིད་ལས་སྤྲུལ་པའི་
མཆོད་པ་དུ་མས་མཆོད། །ཨགྷཾ་སོགས། །དཔལ་ལྡན་ལྷ་མོ་སྟོན་ཀའི་
ཟླ་བའི་མདོག །ཞལ་གསུམ་ཕྱག་བརྒྱད་རབ་མཛེས་ཞི་མའི་སྐུ། །ཡེ་
ཤེས་དཔག་ཡས་ཚེ་ཡི་མཆོག་སྩོལ་མ། །རྣམ་པར་རྒྱལ་མ་ཡུམ་ལ་
ཕྱག་འཚལ་བསྟོད། །ཅེས་སྙིང་པོ་ཉེ་སྙིང་འདི་གཉིས་ལ། །རང་གི་
ཅི་ནུས་བཟླས་པ་བྱ་བ་ཡིན། །ཨོཾ་ཨ་མྲྀ་ཏ་ཨཱ་ཡུརྡ་དེ་སྭཱ་ཧཱ། སྙིང་པོའོ། །
ཨོ་བྷཾ་སྭཱ་ཧཱ། ཉེ་སྙིང་ངོ་། །འདི་ལྟར་བསྒོམས་བཟླས་བྱས་པའི་བསོད་
ནམས་མཐུས། །མི་གཙང་ལུས་འདི་བོར་བར་གྱུར་མ་ཐག །བདེ་
བ་ཅན་དུ་བརྫུས་ཏེ་སྐྱེ་བར་ཤོག །སྐྱེས་མ་ཐག་ཏུ་ས་བཅུ་རབ་
བསྒྲོད་ནས། །སྤྲུལ་པས་ཕྱོགས་བཅུར་གཞན་དོན་བྱེད་པར་ཤོག །
248



དེ་ནས་སྒོམ་མཁན་སེམས་ཀྱི་ངོ་བོ་བལྟ། །གང་དག་ཚེ་རིང་ནད་
ཉུང་འདོད་པ་དང༌། །བསོད་ནམས་འཕེལ་ཞིང་ཤེས་རབ་ཆེ་འདོད་
ཕྱིར། །ངན་སོང་གསུམ་དང་ཝ་ཁྱི་ལ་སོགས་པ། །སྐྱེ་སྒོ་ངན་པ་
ཐམས་ཅད་གཅོད་འདོད་དང་། །སྡིག་སྒྲུབ་མ་ལུས་ཐམས་ཅད་དག་
ནས་ཀྱང་། །ཤི་མ་ཐག་ཏུ་བདེ་ཆེན་ཞིང་ཁམས་སུ། །སྐྱེ་བར་འདོད་
ན་འདི་ཉིད་ཉམས་སུ་ལོང་། །རྡོ་རྗེ་ཕྲེང་བ་གཅིག་ཤེས་ཀུན་གྲོལ་
དང་། །སྒྲུབ་ཐབས་བརྒྱ་རྩ་རྒྱ་མཚོ་གཉིས་ཀ་དང་། །རྗེས་གནང་
ཐོར་བུ་ཀུན་ལ་འདི་ཡོད་ཅིང་། །བསྐུར་གྲངས་མང་བས་མ་ཐོན་
མེད་པར་སེམས། །གལ་ཏེ་མངོན་རྟོགས་བློ་ལ་མ་ཟིན་ཀྱང༌། །སྐུ་
མདོག་ཕྱག་མཚན་ཡིད་ལ་ཟུང་མཛོད་དང་། །དམིགས་པ་བསྒོམ་
ཞིང་འབྲུ་བཞི་བཟླས་པས་ཆོག །སྔགས་དེ་འདོན་སླ་སྔགས་འབྲུ་
ཉུང་བའི་ཕྱིར། བྱེ་གྲངས་ཐོན་སླ་བློ་སེམས་བདེ་མོ་ཡོད། །སྔགས་
ཀྱང་དག་སླ་འདོན་ཁ་བདེ་བ་ཡིན། །དེ་སྐད་རྣམ་རྒྱལ་མ་ཡི་རྟོགས་
པ་དང༌། །གཙུག་ཏོར་རྣམ་རྒྱལ་ངན་སོང་ཡོངས་སྦྱོང་དང༌། །
གསུང་གི་འགྲེལ་པ་སྒྲུབ་ཐབས་རྒྱས་བསྡུས་སོགས། །ཀུན་གྱི་དོན་
བསྡུས་གོ་བདེ་ཟབ་མོ་འདི། །རང་གིས་ཉམས་བླངས་གཞན་ལ་ཕན་
པའི་ཕྱིར། །རཱ་ག་ཨ་སྱས་ཇི་ལྟར་སྨྲས་པ་རྣམས། །སློབ་བུ་དད་ལྡན་
པད་མ་མཐར་ཕྱིན་གྱིས། །འགྲོ་ལ་ཕན་ཕྱིར་སེམས་བསྐྱེད་བཟང་
249



པོས་བྲིས། །འདི་ལ་འགལ་འཁྲུལ་ཉེས་པའི་ཆ་མཆིས་ན། །ཀུན་
མཁྱེན་རྒྱལ་བ་སྲས་བཅས་དྲུང་དུ་བཤགས། །དགེ་བས་འདི་ཉིད་
འཕེལ་ཞིང་དར་རྒྱས་ནས། །རྟ་།འགྲོ་བ་དཔག་ཏུ་མེད་པས་ཉམས་
བླངས་ནས། །བདེ་ཆེན་ཞིང་དེར་མྱུར་དུ་བསྒྲོད་པར་ཤོག །སརྦ་
མངྒ་ལཾ། བ་
21:11ས།ཀ་ཙ་
དཔག་བསམ་ཤིང་གི་སྒྲུབ་པ་ཡི་དྭགས་སྐྱེ་སྒོ་
གཅོད་ཐབས་བདེ་བ་ཅན་གྱི་ཞིང་དུ་འགྲོ་
བའི་ལམ་རྒྱགས་བཞུགས་སོ། །
༄༅། །ན་མོ་ཨཱརྱ་ཏཱ་རེ་ཡེ། །ཀུ་རུ་ཀུལླེའི་རྟོགས་པ་དང༌། །
དཔའ་བོ་གཅིག་སྒྲུབ་རྒྱུད་ལ་སོགས། །བྱ་བའི་རྒྱུད་དུ་གཏོགས་ན་
ཡང་། །སྒྲོལ་མ་མངོན་པར་འབྱུང་བའི་རྒྱུད། །རྣལ་འབྱོར་ཆེན་
པོའི་རྒྱུད་དུ་བཞེད། །བརྟག་གཉིས་ལ་སོགས་བླ་མེད་རྒྱུད། །འགའ་
ནས་ལྷ་མོ་འདི་ཉིད་གསུངས། །རྡོར་ཕྲེང་མི་ཏྲ་བརྒྱ་རྩ་སོགས། །
འདི་ཡི་དཀྱིལ་འཁོར་ཆེན་པོ་བཞུགས། །སྒྲུབ་ཐབས་བརྒྱ་རྩ་རྒྱ་མཚོ་
སོགས༑ །འདི་ལ་རིགས་ནི་དུ་མ་ཡོད། །ལྷ་མོ་འདི་ཉིད་བསྒོམ་པའི་
ཐབས། །དྲན་རྫོགས་དམ་ཡེ་དབྱེར་མེད་པས། །བདེ་མཆོག་རྒྱུད་
ལས་འབྱུང་བ་དང་། །རྡོ་རྗེ་གདན་པའི་བཞེད་པ་ཡིན། །སྐྱབས་
250



འགྲོ་སེམས་བསྐྱེད་ལ་སོགས་པ། །སྤྱི་ཁྱབ་སྔོན་དུ་སོང་བས་འཐུས། །
མངོན་རྟོགས་དམིགས་རིམ་འདི་གཉིས་ནི། །ངག་ཏུ་བརྗོད་རུང་མ་
བརྗོད་ཀྱང་། །སྔགས་དང་དམིགས་པ་ཁོ་ནས་ཆོག །
ཨ ཆོས་ཀུན་དམིགས་མེད་སྟོང་པའི་ངང་ཉིད་ལས། །རང་
སེམས་ཨུཏྤལ་དམར་པོ་ཧཱིཡིག་མཚན། །དེ་ལས་ལྷ་མོ་ཀུ་རུ་ཀུལླེ་
ནི༑ །ཞལ་གཅིག་ཕྱག་བཞི་པདྨ་རཱ་གའི་མདོག །སྤྱན་གསུམ་ཞལ་
གདངས་ཁྲོ་ཞིང་བཞད་པའི་ཞལ། །དང་པོའི་ཕྱག་གཉིས་ཨུཏྤལ་
མདའ་གཞུ་འགེངས། །འོག་མའི་ཕྱག་གཉིས་ལྕགས་ཀྱུ་ཞགས་པ་
བསྣམས། །དར་དང་རིན་ཆེན་མེ་ཏོག་དམར་པོས་བརྒྱན། །ཞབས་
གཉིས་གཡས་བརྐྱང་གཡོན་བསྐུམ་གར་སྟབས་ཀྱིས། །དབང་ཕྱུག་
སྒྲ་གཅན་པད་ཉིའི་གདན་ལ་བཞུགས། །དམ་ཡེ་དབྱེར་མེད་རིགས་
བདག་འོད་དཔག་མེད། །ཐུགས་དཀར་པདྨ་དམར་པོའི་ལྟེ་བར་
ཧཱི༑	།དེ་མཐར་སྔགས་ཕྲེང་དམར་པོ་གཡོན་དུ་འཁོར། །དེ་ཡི་
གཡས་སུ་བཾ་ཡིག་ཡོངས་གྱུར་ལས། །དཔག་བསམ་ལྗོན་ཤིང་བསམ་
ལས་འདས་པ་སྐྱེས། །ལོ་མ་ལྷ་ཡི་དར་ཟབ་སྣ་ཚོགས་འཕྱང་། །མེ་
ཏོག་འདོད་པའི་ཡོན་ཏན་བསམ་མི་ཁྱབ། །འབྲས་བུ་རིན་ཆེན་སྣ་
བདུན་བཀྲ་ཤིས་བརྒྱད། །ཀ། །ལོ་འབྲས་མེ་ཏོག་འཕྲལ་དུ་སྨིན་ཅིང་
འཐུལ། །སངས་རྒྱས་ཀུན་གྱི་བསོད་ནམས་མཐུ་ལས་གྲུབ། །རང་གི་
251



ཐུགས་ཀའི་སྔགས་ཕྲེང་འོད་ཟེར་ལས། །ཤིང་དེ་ཅུང་ཟད་བསྒུལ་
ཞིང་སྤྲུག་པ་ལས། ལ། །དགོས་འདོད་རིན་ཆེན་སྣ་ཚོགས་ཆར་ལྟར་
འབེབས། །རང་གི་ཐུགས་ལས་སྤྲུལ་པའི་མཆོད་པའི་ལྷ། །ནམ་
མཁའི་ཁམས་རྣམས་མ་ལུས་ཁྱབ་པར་འཕྲོས། །ཕྱོགས་བཅུའི་ཞིང་
ཁམས་ཀུན་ན་བཞུགས་པ་ཡི། 1:| །སངས་རྒྱས་བྱང་སེམས་མ་ལུས་
ཐམས་ཅད་ལ། །བཀྲ་ཤིས་རྟག་བརྒྱད་རྒྱལ་སྲིད་རིན་ཆེན་བདུན། །
མཆོད་པའི་བྱེ་བྲག་བསམ་གྱིས་མི་ཁྱབ་པ། ་ :: །ཤིང་ལས་བྲུལ་བ་
མཆོད་ལྷ་རྣམས་ཀྱིས་ཁྱེར། །སངས་རྒྱས་བྱང་སེམས་རྟག་ཏུ་མཆོད་
པར་གྱུར། །རང་གི་ཐུགས་ལས་འོད་ཟེར་འཕྲོས་པ་ཡིས། །སྟོང་
གསུམ་གླིང་བཞིའི་སེམས་ཅན་ཐམས་ཅད་བསྡུས། །དཔག་བསམ་
ཤིང་ལས་བྲུལ་བའི་འདོད་ཡོན་རྣམས། །ཟས་འདོད་ཟས་དང་གོས་
འདོད་རྣམས་ལ་གོས། །ནོར་འདོད་ནོར་དང་རིན་ཆེན་སྣ་ཚོགས་
པ། །བདག་གིས་བྱིན་པས་དགའ་མགུ་ཕུན་སུམ་ཚོགས། །རང་རང་
གནས་སོགས་བདེ་སྐྱིད་ལྡན་པར་གྱུར། །ཨོཾ་ཀུ་རུ་ཀུལླེ་ཏིཿསྭཱ་ཧཱ། །
དམིགས་པ་དེ་དག་བསྒོམ་ཞིང་སྔགས་དེ་བཟླས། །འདི་ལྟར་བསྒོམ་
བཟླས་བྱས་པའི་བསོད་ནམས་ཀྱིས། །སེར་སྣའི་སྒྲིབ་པ་མ་ལུས་ཀུན་
བྱང་ནས། །ཕྱི་མ་བདེ་བ་ཅན་གྱི་ཞིང་ཁམས་སུ། །ཟད་མེད་ཞིང་གི་
དཔལ་འབྱོར་ལོངས་སྤྱོད་ཅིང་། །འོད་དཔག་མེད་མགོན་མཆོད་
252



པས་མཉེས་བྱེད་ཤོག །འདི་ནི་ཐུན་རེ་རྒྱུན་ཁྱེར་ཉམས་བླངས་ན། །
སེར་སྣའི་སྒྲིབ་པ་མ་ལུས་བྱང་གྱུར་ནས། །ཡི་དྭགས་སྐྱེ་བའི་སྐྱེ་སྒོ་
ཆོད་གྱུར་ནས། །ནམ་ཡང་དབུལ་ཕོངས་སྐྱེ་བར་མི་འགྱུར་ཞིང་། །
བསོད་ནམས་ཇེ་འཕེལ་ཚེ་འདིར་ལོངས་སྤྱོད་ལྡན། །ཕྱི་མ་བདེ་བ་
ཅན་གྱི་ཞིང་ཁམས་སྐྱེ། །འབྲས་བུ་རྫོགས་པའི་སངས་རྒྱས་ཐོབ་པར་
འགྱུར༑ །ནོར་སྒྲུབ་ཀུན་གྱི་མཆོག་གྱུར་འདི་ཡིན་ནོ། །ཚེ་འདིར་ལྷ་
མི་འགྲོ་བ་ཐམས་ཅད་བྱམས། །རྒྱལ་པོའི་ཆད་པ་ལ་སོགས་འཇིགས་
ཀུན་སྐྱོབ། །མི་ཀུན་དད་དང་གུས་པས་དབང་དུ་འདུས། །དཔག་
བསམ་ཤིང་གི་སྒྲུབ་པ་ཞེས་བྱ་བ། །ཀུ་རུ་ཀུལླེའི་རྒྱུད་དང་རྟོག་པ་
ལས། །གསུངས་པའི་གདམས་ངག་གཏན་དུ་ཟབ་མོ་སྟེ། །འདི་ཉིད་
སྤྱན་རས་གཟིགས་ཀྱིས་གསུངས་པ་སྟེ། །དེ་ཕྱིར་ཁུངས་བཙུན་ཐེ་
ཚོམ་བྲལ་བ་ཡིན། །དགེ་སློང་སངས་རྒྱས་དར་གྱིས་བསྐུལ་བའི་
ཕྱིར༑ །རཱ་ག་ཨ་སྱས་སྔ་དྲོའི་ཐུན་མཚམས་ལ། །གཞན་ཕན་བསམ་
པས་རྫོགས་པར་སྨྲས་པ་སྟེ། །བླ་མ་པདྨ་མཐར་ཕྱིན་ཞེས་བྱས་བྲིས། །
དགེ་བས་འགྲོ་ཀུན་ཡི་དྭགས་སྐྱེ་སྒོ་ཆོད། །འཛད་མེད་རིན་ཆེན་
གཏེར་ལ་སྤྱོད་པར་ཤོག །སརྦ་མངྒ་ལཾ། །
253



གང་ལྷ་མོ་ནོར་རྒྱུན་མའི་བསྒོམ་བཟླས་བདེ་ཆེན་ 1:
བྱེད་ཞིང་གི་སྒོ་འབྱེད་བཞུགས་སོ། ། ཏི་
༄༅། །ན་མོ་བ་སུ་དྷཱ་རི་ཡེ། །གང་དག་ནོར་དང་ལོངས་སྤྱོད་
དབུལ་བ་དང༌། །གོད་ཁ་མང་ཞིང་ནོར་ལ་སྐམ་འགོང་ཁྱེར། །ཞིང་
ལ་ལོ་དགྲ་བཙའ་སད་ལོ་ཉེས་མང་། །ཟས་ནོར་ཡོད་ཀྱང་མེད་འགྲོ་
ལྟོགས་འགོང་ཞུགས། །རྒྱུན་དུ་ནད་མང་ཁ་མཆུ་ཤོར་གོད་མང་། །
ཕྱི་མ་ངན་སོང་གསུམ་དུ་ལྟུང་བ་རྣམས། །ཚེ་འདིར་ནད་མེད་
ལོངས་སྤྱོད་འཕེལ་བ་དང༌། །ཕྱི་མ་བདེ་བ་ཅན་དུ་སྐྱེ་བའི་ཕྱིར། །
སྔོན་གྱི་དུས་སུ་སངས་རྒྱས་རྡོ་རྗེ་འཆང༌། །རྒྱ་མཚོའི་དབྱངས་ཞེས་
བྱ་བས་གསུངས་པ་སྟེ། །བསྟན་པ་འདི་ལ་ཤཱཀྱ་ཐུབ་པས་གསུངས། །
དཀྱིལ་འཁོར་རྒྱས་པ་རྡོར་ཕྲེང་ནང་ན་ཡོད། །ལྷ་ལྔ་གཅིག་བསྒྲུབ་
སྒྲུབ་ཐབས་རྒྱ་མཚོར་ཡོད། གཙོ་རྐྱང་རྡོ་རྗེ་གུར་གྱི་རྒྱུད་ནས་
བཤད༑ །དེ་ཕྱིར་བླ་མེད་ལུགས་ལྟར་དྲན་རྫོགས་ཆོག །
w ཆོས་ཀུན་གདོད་ནས་རྣམ་དག་ཆོས་ཀྱི་དབྱིངས། །མཁའ་
ལ་འཇའ་ཚོན་ཤར་བཞིན་རང་ཉིད་ནི། །འཕགས་མ་ནོར་གྱི་རྒྱུན་
མ་གསེར་གྱི་མདོག །ཞལ་གཅིག་ཞི་འཛུམ་ཐོར་ཚུགས་ཟུར་ཕུད་
འཕྱང་། །སྣ་ཚོགས་དར་ཀྱི་སྟོད་གཡོགས་ཤམས་ཐབས་དཀྲིས། །
རིན་ཆེན་རྒྱན་ཆ་ཨུཏྤལ་མེ་ཏོག་བརྒྱན། །པད་ཟླའི་གདན་ལ་སེམས་
254



དཔའི་སྐྱིལ་ཀྲུང་བཞུགས། །ཕྱག་གཡས་མཆོད་སྦྱིན་ཕྱག་རྒྱ་མཛད་
པ་ཡིས། །སངས་རྒྱས་ཞིང་ཀུན་ཁྱབ་པའི་མཆོད་སྤྲིན་འཕྲོ། །ཕྱག་
གཡོན་འབྲས་ཀྱི་སྙེ་མ་ཐུགས་ཀར་འཛིན། །དེ་ལ་འབྲུ་དང་ནོར་གྱི་
ཆར་འབེབས་པས། །དཔག་ཚད་བདུན་བར་ནོར་གྱིས་གང་བར་
མཛད། །བཅུ་དྲུག་ན་ཚོད་མཛེས་ཤིང་ཡིད་དུ་འོང༌། །ཐུགས་ཀར་
ཟླ་སྟེང་བོ་ཡིག་སེར་པོའི་མཐར། །སྔགས་འཕྲེང་གཡོན་དུ་འཁོར་
བའི་འོད་ཟེར་གྱིས། །རྒྱལ་བ་ཀུན་མཆོད་འགྲོ་བའི་དབུལ་ཕོངས་
བསལ༑ །ལྕང་ལོ་ཅན་ནས་ལྷ་མོ་ནོར་རྒྱུན་མ། །དཔག་མེད་བུ་ཡུག་
འཚུབས་པ་བཞིན་དུ་བྱོན། །བདག་ལ་ཐིམ་པས་བྱིན་རླབས་དངོས་
གྲུབ་ཐོབ། །མཆོད་སྤྲིན་རྒྱ་མཚོ་སྤྲུལ་ནས་ལྷ་མོར་མཆོད། །ཨགྷོ་པ་
ཏྱཾ་པུཔྤེ་དྷུཔྤེ་ཨཱ་ལོ་ཀེ་གྷནེ་ནེ་ཝི་ཏེ ཤཔྟ་པྲ་ཏིཙྪ་ཡེ་སྭཱ་ཧཱ། །དཔལ་མོ་
དབྱིག་གི་དབང་ཕྱུག་ནོར་རྒྱུན་མ། །སྙན་གྲགས་ཚེ་དང་བསོད་
ནམས་རྒྱས་མཛད་ཅིང༌། །འགྲོ་བའི་ཕུན་ཚོགས་མ་ལུས་སྩོལ་མཛད་
མ༑ །ནད་དང་སྡུག་བསྔལ་ཐམས་ཅད་སེལ་མཛད་མ། །ཐར་ལམ་
བདེ་ཆེན་ཞིང་དུ་འདྲེན་མཛད་མ། །ལྷ་མོ་ནོར་རྒྱུན་མ་ལ་ཕྱག་
འཚལ་བསྟོད། །འདི་ལྟར་བསྒོམ་བཟླས་བྱས་པའི་བསོད་ནམས་
ཀྱིས། །ཚེ་འདིར་ནད་མེད་འབྱོར་བ་རྒྱས་པ་དང༌། །ཕྱི་མ་བདེ་བ་
ཅན་དུ་སྐྱེ་བར་ཤོག །ཨོཾ་བ་སུ་དྷ་རི་ནི་སྭཱ་ཧཱ། །འབྲུ་བརྒྱད་སྔགས་
255



འདི་ཅི་ནུས་བཟླས་པར་བྱ། །དེ་ནས་ཡུད་ཙམ་སེམས་ཀྱི་ངོ་བོར་
བལྟ༑ །ངོ་བོ་བལྟ་བའི་ངང་ནས་བཟླས་ཀྱང་ལེགས། །འདིས་ནི་
ནད་ཉུང་ནོར་འཕེལ་ཚུལ་ཁྲིམས་གཙང་། །ཕྱི་མ་བདེ་བ་ཅན་དུ་སྐྱེ་
བར་གསུངས། ཉམ་ཆུང་ནད་མང་དབུལ་ཕོངས་ལྡན་པ་ཡི། །
བཙུན་པ་བཙུན་མ་སྐྱེས་པ་བུད་མེད་སོགས། །འདི་ལ་རྒྱུན་ཁྱེར་
རམ་ནི་མང་དུ་བཟླས། །སྔགས་འདི་བྱེ་གྲངས་མང་པོ་འགྲུབ་ན་ནི། །
ངེས་པར་ནད་ཉུང་ལོངས་སྤྱོད་འཕེལ་བ་དང༌། །ཕྱི་མ་བདེ་བ་ཅན་
དུ་སྐྱེ་བར་ངེས། །དེ་ཕྱིར་ཉམ་ཆུང་ཀུན་གྱིས་ཉམས་ལེན་མཛོད། །
དེ་སྐད་རཱ་ག་ཨ་སྱས་གཞན་ཕན་གྱིས། །གསུངས་པ་པདྨ་མཐར་
ཕྱིན་ཞེས་བྱས་བྲིས། །འགལ་འཁྲུལ་བཤགས་ཤིང་དགེ་བ་བྱང་ཆུབ་
བསྔོ། །སརྦ་མངྒ་ལཾ།
་
་
གཙུག་ཏོར་དཀར་མོའི་བསྒོམ་བཟླས་བདེ་བ་ཅན་
གྱི་ཞིང་དུ་འགྲོ་བའི་གདམས་པ་བྱ་རྒྱལ་
ཁྱུང་གི་རྟ་ཕོ་བཞུགས་སོ། །
༄༅། །ན་མོ་ཤཱཀྱ་མུ་ན་ཡེ། །ཚེ་དཔག་མེད་པའི་ཡུམ་མཆོག་
གོས་དཀར་མོ། །རབ་ཏུ་ཁྲོས་པ་ལྷ་མོ་འདི་ཡིན་པས། །བདེ་བ་ཅན་
དུ་སྐྱེ་བ་དེ་ཡི་དོན། །མ་མགོན་ལྕམ་དྲལ་དམ་ལ་བཏགས་པའི་ཕྱིར།།
256



ཐུབ་པའི་གཙུག་ཏོར་ནས་ནི་ལྷ་འདི་སྤྲུལ། །བྱད་ཁ་བཟློག་པར་
ཟབ་པ་དེ་ཡི་དོན། །ཞལ་ནས་མ་གསུངས་ཐུབ་པའི་གཅུག་ཏོར་
ནས། །མདོ་དང་གཟུངས་འདིའི་སྒྲ་གྲགས་གཙུག་ཏོར་ཟེར། །འདི་
ཉིད་བྱ་བའི་རྒྱུད་དག་ཡིན་ན་ཡང་། །བྱ་རྒྱུད་བླ་མེད་ལྟར་དུ་ཉམས་
ལེན་ཕྱིར། །ཛེ་ཏཱ་རི་པ་རྡོ་རྗེ་གདན་པ་སོགས། །གྲུབ་ཐོབ་མང་པོས་
མཛད་ལྟར་བླ་མེད་ཕྱིར། །དགའ་རབ་རྡོ་རྗེ་འཇམ་དཔལ་བཤེས་
གཉེན་ནས། །བི་མ་མི་ཏྲ་བརྒྱུད་པ་རྙིང་མའི་ལུགས། །གུ་རུ་ཁྲག་
འཐུང་ནག་པོའི་གཏེར་མ་དང་། །སྒྲུབ་ཐབས་བརྒྱ་རྩ་རྒྱ་མཚོ་རྒྱ་
གཞུང་དང་། །མཐོང་བ་དོན་ལྡན་དབང་ཕྱུག་རྡོ་རྗེའི་ལུགས། །
བོད་གཞུང་ཚད་ལྡན་རྣམས་ཀྱི་བཅུད་བསྡུས་ཏེ། །ཉམས་ལེན་བདེ་
ཞིང་བྱིན་རླབས་ཆེ་བ་འདི། །ནད་གདོན་གཏད་མནན་བྱད་ཁ་
བཟློག་པ་ཡི། །རྡོ་རྗེ་ཕ་ལམ་རལ་གྲི་ཉིད་དང་འདྲ། །བདེ་བ་ཅན་
གྱི་ཞིང་དུ་འགྲོ་འདོད་ན། །བྱ་རྒྱལ་ཁྱུང་ལ་བཅིབས་ནས་འགྲོ་དང་
མཚུངས༑ །དེ་ཕྱིར་འདི་ལ་ཉམས་ལེན་རྒྱུན་ཁྱེར་མཛོད། ། མི་
w ཆོས་རྣམས་སྨྲ་བསམ་བརྗོད་མེད་སྟོང་པ་ཉིད། །ཨོཾ་གྱིས་
མཚན་པའི་གདུགས་དཀར་ཡོངས་གྱུར་ལས། །དྲན་རྫོགས་དམ་ཡེ་
དབྱེར་མེད་རང་ཉིད་ནི། །རྡོ་རྗེ་གཙུག་ཏོར་ཕྱིར་བཟློག་ཆེན་མོའི་
སྐུ༑ །དབུ་སྟོང་མདུན་ཞལ་སྒེག་པའི་ཞལ་ཉིས་བརྒྱ། །གཡས་ཞལ་
257



ཉིས་བརྒྱ་འཇིག་རུང་དགོད་པ་སེར། །རྒྱབ་ཞལ་ཉིས་བརྒྱ་དམར་པོ་
གཤེ་དང་རྔམས། །གཡོན་ཞལ་ལྗང་གུ་ཉིས་བརྒྱ་སྙིང་རྗེ་ཞི། །སྟེང་
ཞལ་སྔོན་པོ་ཉིས་བརྒྱ་དྲེགས་ལ་གཏུམ། །དབུ་རེར་རྡོ་རྗེའི་མཚན་
རྟག་སྤྱན་གསུམ་གསུམ། །སྐུ་མདོག་དཀར་ཞིང་སྤྱན་མིག་བྱེ་བ་
འབུམ། །སྤྱན་མིག་བསྒྲད་པས་གློག་འགྱུ་དྲག་ཏུ་གཟིགས། །གཡས་
ཕྱག་ལྔ་བརྒྱ་གཡོན་ཕྱག་ལྔ་བརྒྱ་ཡིས། །ཐམས་ཅད་བསམ་གཅོད་
རལ་གྲི་འབར་བ་ཕྱིར། །ཞབས་གཡས་ལྔ་བརྒྱ་བརྐྱང་པས་འཇིགས་
རྐུན་མནན། །ཞབས་གཡོན་ལྔ་བརྒྱ་བསྐུམ་པས་གདོན་ཀུན་མནན། །
སངས་རྒྱས་བྱེ་བ་ཕྲག་བདུན་ཅོད་པན་འཆང༌། །དབུ་གཙུག་
གདུགས་དཀར་བདུན་ནི་བརྩེགས་མར་འཁོར། །བ་སྤུ་ཐམས་ཅད་
ཡེ་ཤེས་འོད་ཟེར་འབར། །ལྷ་རྫས་ན་བཟའ་ཞི་ཁྲོའི་རྒྱན་དང་ལྡན། །
དཔྲལ་བར་རྣམ་སྣང་ཐུགས་ཀར་ཨོཾ་དཀར་པོ། ་ །མགྲིན་པར་སྣང་
མཐའི་ཐུགས་ཀར་ཨཱཿདམར་པོ། །ཐུགས་སྨད་རྡོར་སེམས་ཐུགས་
དཀར་ཧཱུཾ་སྔོན་པོ། །ཐུགས་དབུས་ཟླ་སྟེང་ཨོཾ་ཡིག་དཀར་པོའི་་་་་་་
མཐར༑ །སྔགས་ཕྲེང་འོད་ཀྱིས་སྒྲིབ་གསལ་མཐུ་སྟོབས་རྒྱས། །ཡ་སོ་
ཁྲོ་བཅུ་མ་སོ་ཁྲོ་མོ་བཅུ། །སྨ་ར་མེ་དཔུང་རལ་གྲི་ངར་མའི་ལྕེ། །
མགྲིན་པར་ཉི་ཟླ་རང་ལུས་མེ་དབུང་འབར། །གནོད་བྱེད་ཐམས་
ཅད་གཞོབ་ཐུལ་བསྲེག་པར་གྱུར། །དེ་ཡན་མངོན་རྟོགས་བློ་ལ་མ་
258



ཟིན་ཀྱང༌། །དམིགས་པ་ཁོ་ན་བསྒོམ་པས་ཆོག་པ་སྟེ། །བསྒོམ་པ་
ཙམ་གྱིས་མནན་གཏད་ངན་སྔགས་སོགས། །གྲོལ་བར་གུ་རུ་ཁྲག་
འཐུང་ནག་པོས་གསུངས། །འདི་ཉིད་ངག་འདོན་བྱ་བར་གལ་ཆེ་
སྟེ། །ཧཱུཾ། རྡོ་རྗེ་གཙུག་ཏོར་ཕྱིར་བཟློག་པ་ཆེན་མོ། །ཕྱག་སྟོང་
མངའ་བ་ཆེན་མོ། །དབུ་སྟོང་མངའ་བ་ཆེན་མོ། །སྤྱན་བྱེ་བ་བརྒྱ་
ཕྲག་སྟོང་མངའ་བ་ཆེན་མོ། །རྡོ་རྗེ་མི་ཕྱེད་འབར་བའི་མཚན་
རྟགས་ཅན། །རྡོ་རྗེ་ཡངས་པ་ཆེན་མོ། །ས་གསུམ་གྱི་དཀྱིལ་འཁོར་
ལ་མངའ་མཛད་མ། །ཀུན་ནས་བདག་ཅག་འཁོར་དང་བཅས་པ་
ལ༑ །ཉིན་དང་མཚན་དུ་བསྲུང་དུ་གསོལ། ཏདྱ་ཐཱ། ཨོཾ་ཨ་ན་ལེ་ཨ་
ན་ལེ། བི་ཤད་དེ་བི་ཤད་དེ། བི་རེ་བཱི་རེ། བཛྲ་དྷཱ་རི་ཎི། བྷན་དྷ་
བྷན་དྷ། བཛྲ་པཱ་ཎི་ཧཱུྃཧཱུྃ་ཕཊ་ཕཊ་སྭཱ་ཧཱ། ཧཱུཾ་ཧཱུཾ་བནྡྷ་བནྡྷ་ཧཱུྃ་ཕཊ་སྭཱ་
ཧཱ༑ བདག་དང་བསྲུང་བྱའི་ལུས་ངག་ཡིད་གསུམ་མནན་པ་དང་
བཅིངས་པ་ཐམས་ཅད་ཕྱེས་ཕྱེས་ཁྲོལ་ཁྲོལ། མནན་པ་དང་
བཅིངས་པ་དང་བསྡམས་པ་ཐམས་ཅད་སརྦ་ཨ་པ་ན་ཡེ་སྭཱ་ཧཱ། ཞི་
བ་ཤནྟཾ་ཀུ་རུ་ཡེ་སྭཱ་ཧཱ། ཞེས་པའི་བར་དེ་རབ་བདུན་འབྲིང་ལྔ། ཐ་མ་ཚར་གསུམ་
བརྗོད་པའི་རྗེས། ཨོཾ་སརྦ་ཏ་ཐཱ་ག་ཏ་ཨུཥཱི་ཥ་ཧཱུཾ་ཧཱུཾ་ཡཾ་ཧཱུཾ་ནི་སྭཱ་ཧཱ། སྙིང་
པོའོ། ཨོཾ་མ་མ་ཧཱུཾ་ནི་སྭཱ་ཧཱ། ཉེ་སྙིང་ངོ༌། །སྙིང་པོ་དང་ནི་ཉེ་སྙིང་སྔགས་
འདི་གཉིས། །རང་གི་གང་མོས་བསྙེན་པ་ཅི་འགྲུབ་བྱ། །ཧཱུཾ་སྐྱོབ་པ་
259



ཤཱཀྱ་སེངྒེ་ཡི། །གཙུག་ཏོར་གདུགས་དཀར་འཕྲོ་འདུ་ལས། །བྱུང་
བའི་ལྷ་མོ་སྟོབས་ཆེན་མོ། །རིག་པའི་རྒྱལ་མོར་ཕྱག་འཚལ་བསྟོད། །
འདི་ལྟར་བསྒོམ་བཟླས་བྱས་པའི་བསོད་ནམས་མཐུས། །མི་གཙང་
ལུས་འདི་བོར་བར་གྱུར་མ་ཐག །བདེ་བ་ཅན་དུ་བརྫུས་ཏེ་སྐྱེ་བར་
ཤོག །སྐྱེས་མ་ཐག་ཏུ་ས་བཅུ་རབ་བསྒྲོད་ནས། །སྤྲུལ་པས་ཕྱོགས་
བཅུར་གཞན་དོན་བྱེད་པར་ཤོག །དེ་ཡང་སྒོམ་མཁན་སེམས་ལ་
ཧྲིག་གེ་བལྟ། །ཅི་ཡང་མི་མཐོང་ངང་ལ་ས་ལེར་བཞག །རྒྱུན་དུ་
དམིགས་པ་ལ་སོགས་མ་གསལ་ཀྱང༌། །སྔགས་ཐུང་གཉིས་པོ་སྤྱོད་
ལམ་ཀུན་དུ་འདོན། །ཀྱེ་མ་སྔོན་ཚེ་བསོད་ནམས་དམན་པའི་
མཐུས། །ཟོས་པ་མེད་པའི་དམ་ཡིག་ཟེར་བའི་དཔེ། །བྱས་པ་མེད་
པའི་གཏད་ཡིག་ནང་དུ་ཐིམ། །བན་བོན་མང་པོའི་མཐུ་གཏད་
ཞབས་སུ་སོང་། །ན་ཚ་རྐྱེན་ངན་མང་པོས་རྒྱུན་དུ་མནར། །འཆི་བ་
དྲན་ཅིང་དམ་ཆོས་འདོད་ན་ཡང་། །དམ་ཆོས་ཚུལ་བཞིན་སྤྱོད་
པའི་སྐལ་བ་མེད། །ནམ་འཆི་ཆ་མེད་འཆི་བ་བ ཟློག་ཐབས་མེད། །
ཤི་ནས་གར་འགྲོ་ཆ་མེད་ཨ་ཙ་མ། །རིགས་དྲུག་གང་དུ་སྐྱེས་ཀྱང་
སྡུག་བསྔལ་ཆེ། །འདི་འདྲ་ཡིད་ལ་དྲན་མཁན་མི་ཡོད་ན། །
གདམས་པ་འདི་ལ་ཐུགས་དམ་རྟག་ཏུ་མཛོད། །སྔོན་ཚེ་ཆོས་རྒྱལ་
ཁྲི་སྲོང་ལྡེའུ་བཙན་གྱིས། །མཐའ་དབུས་མཁས་པ་བརྒྱ་རྩ་གདན་
260



དྲངས་ནས། །བཀའ་འགྱུར་བསྟན་འགྱུར་ཐམས་ཅད་བོད་དུ་
བསྒྱུར། །དེ་དུས་རྒྱལ་པོའི་སྐུ་རིམ་བྱད་བཟློག་ལ། །བཀའ་འགྱུར་
བསྟན་འགྱུར་ནང་ནས་འདི་ལས་ཟབ་མ་རྙེད། །རྒྱལ་པོའི་སྐུ་རིམ་
བྱད་བཟློག་འདི་ལ་བྱས། །རྒྱ་གར་མུ་སྟེགས་རྒྱ་ནག་ཧྭ་ཤང་དང༌། །
བོད་ཀྱི་བོན་པོས་བྲུབ་ཀྱང་གནོད་མ་ནུས། དུས་ཕྱིས་སོག་པོ་ཨོ་
ལོད་རྒྱལ་པོ་དེས། །འདི་ལ་ཐུགས་དམ་རྟག་ཏུ་ཞལ་འདོན་མཛད། །
དཀར་བསྟན་རྩད་ནས་བརླག་ཀྱང་གནོད་མ་ནུས། །དེ་ཕྱིར་བྱད་
བཟློག་འདི་ལས་ཟབ་པ་མེད། །གཞན་ཡང་འདི་ཡི་རྒྱུད་ནས་
གསུངས་པའི་དོན། །ཤིན་ཏུ་བསྡུས་ཏེ་ཚིགས་སུ་བཅད་སྨྲས་ན། །
སངས་རྒྱས་བྱེ་བ་གྲངས་མེད་དུ་མའི་ཡང་། །བྱིན་རླབས་བསོད་
ནམས་རང་གིས་ཐོབ་པར་བཤད། །མཚམས་མེད་ལྔ་དང་ལས་ཀྱི་
སྒྲིབ་པ་རྣམས། །ཐམས་ཅད་མ་ལུས་བྱང་ཞིང་དག་པར་འགྱུར། །
རང་གི་ཚེ་དང་བསོད་ནམས་སྟོབས་ཆེར་འཕེལ། །ནམ་ཞིག་འདི་
ནས་ཚེ་འཕོས་གྱུར་མ་ཐག །བདེ་བ་ཅན་གྱི་ཞིང་དེར་སྐྱེ་བར་
གསུངས། །ཚེ་འདིའི་རྐྱེན་བཟློག་ཕྱི་མ་ཞིང་ཁམས་ཐོབ། །ཕྱིར་མི་
ལྡོག་པ་གཏན་གྱི་འདུན་མ་སྟེ། །རྫོགས་པའི་སངས་རྒྱས་ཐོབ་ལ་
ཐག་ཉེ་བ། །འདི་འདྲ་རང་དང་གཞན་ལ་ཕན་པའི་ཕྱིར། །རཱ་ག་ཨ་
སྱས་གཞུང་དང་མན་ངག་སྡེབས། །པདྨ་མཐར་ཕྱིན་ཞེས་བྱས་ཡི་
261



གེར་བྲིས། །འདི་ལ་སྔགས་སྒྲ་མ་དག་འགལ་འཁྲུལ་སོགས། །མཆིས་
ན་ཡེ་ཤེས་སྤྱན་ལྡན་རྣམས་ལ་བཤགས། །དགེ་བས་འབྲེལ་ཐོགས་
བར་ཆད་རྐྱེན་ཞི་ནས། །བདེ་བ་ཅན་གྱི་ཞིང་དེར་སྐྱེ་བར་ཤོག །
སརྦ་མངྒ་ལཾ། དགེའོ།། །། གང་འདྲ་བ ་
3 (༡) མཁས་གྲུབ་རཱ་ག་ཨ་སྱས་མཛད་པའི་རྣམ་
དག་བདེ་ཆེན་ཞིང་གི་སྨོན་ལམ་བཞུགས།
༄༅། །ཨོཾ་ཨ་མི་དྷེ་ཝ་ཧཱི༔ འདི་ཉིད་ཆག་མེད་ཐུགས་དམ་མཛོད། །ལག་པ་
ན་ཡང་འབད་ནས་བྲིས། །མང་པོ་འགའ་ལ་ཨེ་ཕན་བསམས། །དཔེ་གཅོད་འདོད་མི་
གདའ་ན་གཡོར། །འདི་ལས་ཕན་ཡོན་ཆེ་བ་མེད། །འདི་བས་ཟབ་པའི་གདམས་ངག་མེད།།
ང་ཡི་ཆོས་ཀྱི་རྩ་བ་ཡིན། །རང་གར་མ་བསྐྱུར་ཉམས་ལེན་འབུངས། ། འདི་ནི་མདོ་ལུགས་
ཡིན་པའི་ཕྱིར། །ལུང་མ་ཐོབ་ཀྱང་འདོན་ནི་རུང་། ཨེ་མ་ཧོ༔ འདི་ནས་ཉི་མ་
ནུབ་ཀྱི་ཕྱོགས་རོལ་ནས། །གྲངས་མེད་འཇིག་རྟེན་མང་པོའི་ཕ་རོལ་
ན༑ །ཅུང་ཟད་སྟེང་དུ་འཕགས་པའི་ཡུལ་ས་ན། །རྣམ་པར་དག་
པའི་ཞིང་ཁམས་བདེ་བ་ཅན། །བདག་གི་ཆུ་བུར་མིག་གིས་མ་
མཐོང་ཡང༌། ། རང་སེམས་གསལ་བའི་ཡིད་ལ་ལམ་མེར་གསལ། །
དེ་ན་བཅོམ་ལྡན་རྒྱལ་བ་འོད་དཔག་མེད། །པདྨ་རཱ་གའི་མདོག་
ཅན་གཟི་བརྗིད་འབར། །དབུ་ལ་གཙུག་ཏོར་ཞབས་ལ་འཁོར་ལོ་
སོགས༑ །མཚན་བཟང་སོ་གཉིས་དཔེ་བྱད་བརྒྱད་ཅུས་སྤྲས། །ཞལ་
262



གཅིག་ཕྱག་གཉིས་མཉམ་བཞག་ལྷུང་བཟེད་འཛིན། །ཆོས་གོས་
རྣམ་གསུམ་གསོལ་ཞིང་སྐྱིལ་ཀྲུང་གིས། །པདྨ་སྟོང་ལྡན་ཟླ་བའི་
གདན་སྟེང་དུ། །བྱང་ཆུབ་ཤིང་ལ་སྐུ་རྒྱབ་བརྟེན་མཛད་དེ། །
ཐུགས་རྗེའི་སྤྱན་གྱིས་རྒྱང་ནས་བདག་ལ་གཟིགས། །གཡས་སུ་བྱང་
ཆུབ་སེམས་དཔའ་སྤྱན་རས་གཟིགས། །སྐུ་མདོག་དཀར་པོ་ཕྱག་
གཡོན་པད་དཀར་འཛིན། །གཡོན་དུ་བྱང་ཆུབ་སེམས་དཔའ་མཐུ་
ཆེན་ཐོབ། །སྔོན་པོ་རྡོ་རྗེས་མཚན་པའི་པདྨ་གཡོན། །གཡས་གཉིས་
སྐྱབས་སྦྱིན་ཕྱག་རྒྱ་བདག་ལ་བསྟན། །གཙོ་བོ་གསུམ་པོ་རི་རྒྱལ་
ལྷུན་བོ་བཞིན། །ལྷང་ངེ་ལྷན་ནེ་ལྷམ་མེར་བཞུགས་པའི་འཁོར། །
བྱང་ཆུབ་སེམས་དཔའི་དགེ་སློང་བྱེ་བ་འབུམ། །ཀུན་ཀྱང་གསེར་
མདོག་མཚན་དང་དཔེ་བྱད་བརྒྱན། །ཆོས་གོས་རྣམ་གསུམ་གསོལ་
ཞིང་སེར་ལྟེམ་མེ། །མོས་གུས་ཕྱག་ལ་ཉེ་རིང་ཁྱད་མེད་ཕྱིར། །
བདག་གི་སྒོ་གསུམ་གུས་པས་ཕྱག་འཚལ་ལོ། །ཆོས་སྐུ་སྣང་བ་
མཐའ་ཡས་རིགས་ཀྱི་བདག །ཕྱག་གཡས་འོད་ཟེར་ལས་སྤྲུལ་སྤྱན་
རས་གཟིགས། །ཡང་སྤྲུལ་སྤྱན་རས་གཟིགས་དབང་བྱེ་བ་བརྒྱ། །
ཕྱག་གཡོན་འོད་ཟེར་ལས་སྤྲུལ་སྒྲོལ་མ་སྟེ། །ཡང་སྤྲུལ་སྒྲོལ་མ་བྱེ་བ་
ཕྲག་བརྒྱ་འགྱེད། །ཐུགས་ཀྱི་འོད་ཟེར་ལས་སྤྲུལ་པདྨ་འབྱུང་། །
ཡང་སྤྲུལ་ཨུ་རྒྱན་བྱེ་བ་ཕྲག་བརྒྱ་འགྱེད། །ཆོས་སྐུ་འོད་དཔག་མེད་
263



ལ་ཕྱག་འཚལ་ལོ། །སངས་རྒྱས་སྤྱན་གྱིས་ཉིན་མཚན་དུས་དྲུག་ཏུ། །
སེམས་ཅན་ཀུན་ལ་བརྩེ་བས་རྟག་ཏུ་གཟིཊ། །སེམས་ཅན་ཀུན་གྱི་
ཡིད་ལ་གང་དྲན་པའི། །རྣམ་རྟོག་གང་འགྱུ་རྟག་ཏུ་ཐུགས་ཀྱིས་་་་་
མཁྱེན། །སེམས་ཅན་ཀུན་གྱིས་ངག་ཏུ་གང་སྨྲས་ཚིག །རྟག་ཏུ་མ་
འདྲེས་སོ་སོར་སྙན་ལ་གསན། །ཀུན་མཁྱེན་འོད་དཔག་མེད་ལ་ཕྱག་
འཚལ་ལོ། །ཆོས་སྤང་མཚམས་མེད་བྱས་པ་མ་གཏོགས་པ། །ཁྱེད་
ལ་དད་ཅིང་སྨོན་ལམ་བཏབ་ཚད་ཀུན། །བདེ་བ་ཅན་དེར་སྐྱེ་བའི་
སྨོན་ལམ་གྲུབ། །བར་དོར་བྱོན་ནས་ཞིང་དེར་འདྲེན་པར་གསུངས།།
འདྲེན་པ་འོད་དཔག་མེད་ལ་ཕྱག་འཚལ་ལོ། །ཁྱེད་ཀྱི་སྐུ་ཚེ་བསྐལ་
པ་གྲངས་མེད་དུ། །མྱ་ངན་མི་འདའ་ད་ལྟ་མངོན་སུམ་བཞུགས། །
ཁྱེད་ལ་རྩེ་གཅིག་གུས་པས་གསོལ་བཏབ་ན། །ལས་ཀྱི་རྣམ་པར་
སྨིན་པ་མ་གཏོགས་པའི། །ཚེ་ཟད་པ་ཡང་ལོ་བརྒྱ་ཐུབ་པ་དང་། །
དུས་མིན་འཆི་བ་མ་ལུས་བཟློག་པར་གསུངས། །མགོན་པོ་ཚེ་དཔག་
མེད་ལ་ཕྱག་འཚལ་ལོ། །སྟོང་གསུམ་འཇིག་རྟེན་རབ་འབྱམས་་་་་
གྲངས་མེད་པ། །རིན་ཆེན་གྱིས་བཀང་སྦྱིན་པ་བྱིན་པ་བས། །འོད་
དཔག་མེད་པའི་མཚན་དང་བདེ་བ་ཅན། །ཐོས་ནས་དད་པས་ཐལ་
མོ་སྦྱར་བྱས་ན། །དེ་ནི་དེ་བས་བསོད་ནམས་ཆེ་བར་གསུངས། །དེ་
ཕྱིར་འོད་དཔག་མེད་ལ་གུས་ཕྱག་འཚལ། །གང་ཞིག་འོད་དཔག་
264



མེད་པའི་མཚན་ཐོས་ནས། །ཁ་ཞེ་མེད་པར་སྙིང་ཁོང་རུས་པའི་
གཏིང་། །ལན་གཅིག་ཙམ་ཞིག་དད་པ་སྐྱེས་པ་ན། །དེ་ནི་བྱང་ཆུབ་
ལམ་ལས་ཕྱིར་མི་ལྡོག །མགོན་པོ་འོད་དཔག་མེད་ལ་ཕྱག་འཚལ་
ལོ། །སངས་རྒྱས་འོད་དཔག་མེད་པའི་མཚན་ཐོས་ནས། །དེ་ནི་
བྱང་ཆུབ་སྙིང་པོ་མ་ཐོབ་བར། །བུད་མེད་མི་སྐྱེ་རིགས་ནི་བཟང་
པོར་སྐྱེ། །ཚེ་རབས་ཀུན་ཏུ་ཚུལ་ཁྲིམས་རྣམ་དག་འགྱུར། །བདེ་
གཤེགས་འོད་དཔག་མེད་ལ་ཕྱག་འཚལ་ལོ། །བདག་གི་ལུས་དང་
ལོངས་སྤྱོད་དགེ་རྩར་བཅས། །དངོས་སུ་འབྱོར་བའི་མཆོད་པ་ཅི་
མཆིས་པ། །ཡིད་སྤྲུལ་བཀྲ་ཤིས་རྫས་རྟགས་རིན་ཆེན་བདུན། །
གདོད་ནས་གྲུབ་པ་སྟོང་གསུམ་འཇིག་རྟེན་གྱི། །གླིང་བཞི་རི་རབ་
ཉི་ཟླ་བྱེ་བ་བརྒྱ། །ལྷ་ཀླུ་མི་ཡི་ལོངས་སྤྱོད་ཐམས་ཅད་ཀུན། །བློ་
ཡིས་བླངས་ཏེ་འོད་དཔག་མེད་ལ་འབུལ། །བདག་ལ་ཕན་ཕྱིར་
ཐུགས་རྗེའི་སྟོབས་ཀྱིས་བཞེས། །ཕ་མས་ཐོག་དྲངས་བདག་སོགས་
འགྲོ་ཀུན་གྱི། །ཐོག་མ་མེད་པའི་དུས་ནས་ད་ལྟའི་བར། །སྲོག་
བཅད་མ་བྱིན་བླངས་དང་མི་ཚངས་སྤྱོད། །ལུས་ཀྱི་མི་དགེ་གསུམ་
པོ་མཐོལ་ལོ་བཤགས། །རྫུན་དང་ཕྲ་མ་ཚིག་རྩུབ་ངག་འཁྱལ་པ། །
ངག་གི་མི་དགེ་བཞི་པོ་མཐོལ་ལོ་བཤགས། །བརྣབ་སེམས་གནོད་
སེམས་ལོག་པར་ལྟ་བ་སྟེ། །ཡིད་ཀྱི་མི་དགེ་གསུམ་པོ་མཐོལ་ལོ་་་་་
265



བཤགས། །ཕ་མ་སློབ་དཔོན་དགྲ་བཅོམ་བསད་པ་དང་། །རྒྱལ་
བའི་སྐུ་ལ་ངན་སེམས་སྐྱེས་པ་དང༌། །མཚམས་མེད་ལྔ་ཡི་ལས་་་་་་་
བསགས་མཐོལ་ལོ་བཤཊ། །དགེ་སློང་དགེ་ཚུལ་བསད་དང་བཙུན་
མ་ཕབ། །སྐུ་གཟུགས་མཆོད་རྟེན་ལྷ་ཁང་བཤིགས་ལ་སོགས། །ཉེ་
བའི་མཚམས་མེད་སྡིག་བྱས་མཐོལ་ལོ་བཤགས། །དཀོན་མཆོག་ལྷ་
ཁང་གསུང་རབ་རྟེན་གསུམ་སོགས། །དཔང་ཞེས་ཚད་བཙུགས་་་་་
མནའ་ཟོས་ལ་སོགས་པ། །ཆོས་སྤངས་ལས་ངན་བསགས་པ་མཐོལ་
ལོ་བཤགས། །ཁམས་གསུམ་སེམས་ཅན་བསད་ལས་སྡིག་ཆེ་བ། །
བྱང་ཆུབ་སེམས་དཔའ་རྣམས་ལ་སྐུར་བ་བཏབ། – །དོན་མེད་སྡིག་
ཆེན་བསགས་པ་མཐོལ་ལོ་བཤཊ། །དགེ་བའི་ཕན་ཡོན་སྡིག་པའི་
ཉེས་དམིགས་དང་། །དམྱལ་བའི་སྡུག་བསྔལ་ཚེ་ཚད་ལ་སོགས་པ། །
ཐོས་ཀྱང་མི་བདེན་བཤད་ཚོད་ཡིན་བསམས་པ། །མཚམས་མེད་ལྔ་
བས་ཐུ་བའི་ལས་ངན་པ། ་ །ཐར་མེད་ལས་ངན་བསགས་པ་མཐོལ་
ལོ་བཤགས། །ཕམ་པ་བཞི་དང་ལྷག་མ་བཅུ་གསུམ་དང༌། །སྤང་
ལྟུང་སོར་བཤགས་ཉེས་བྱས་སྡེ་ཚན་ལྔ། །སོ་ཐར་ཚུལ་ཁྲིམས་འཆལ་
བ་མཐོལ་ལོ་བཤགས། །ནག་པོའི་ཆོས་བཞི་ལྟུང་བ་ལྔ་ལྔ་བརྒྱད། །
བྱང་སེམས་བསླབ་པ་ཉམས་པ་མཐོལ་ལོ་བཤགས། །རྩ་ལྟུང་བཅུ་
བཞི་ཡན་ལག་སྦོམ་པོ་བརྒྱད། །གསང་སྔགས་དམ་ཚིག་ཉམས་པ་
266



མཐོལ་ལོ་བཤགས། །སྡོམ་པ་མ་ཞུས་མི་དགེའི་ལས་བྱས་པ། །མི་
ཚངས་སྤྱོད་དང་ཆང་འཐུང་ལ་སོགས་པ། །རང་བཞིན་ཁ་ན་མ་
ཐོའི་སྡིག་པ་སྟེ། །སྡིག་པ་སྡིག་ཏུ་མ་ཤེས་མཐོལ་ལོ་བཤགས། །
སྐྱབས་སྡོམ་དབང་བསྐུར་ལ་སོགས་ཐོབ་ན་ཡང་། །དེ་ཡི་སྡོམ་པ་་་་
དམ་ཚིག་བསྲུང་མ་ཤེས། བཅས་པའི་ལྟུང་བ་ཕོག་པ་མཐོལ་ལོ་
བཤགས། །འགྱོད་པ་མེད་ན་བཤགས་པས་མི་འདག་པས། །སྔར་
བྱས་སྡིག་པ་ཁོང་དུ་དུག་སོང་ལྟར། །ངོ་ཚ་འཇིགས་སྐྲག་འགྱོད་པ་
ཆེན་པོས་བཤགས། །ཕྱིན་ཆད་སྡོམ་སེམས་མེད་ན་མི་འདག་པས། །
ཕྱིན་ཆད་སྲོག་ལ་བབ་ཀྱང་མི་དགེའི་ལས། །ད་ནས་མི་བགྱིད་་་་་་
སེམས་ལ་དམ་བཅའ་བཟུང་། །བདེ་གཤེགས་འོད་དཔག་མེད་པ་
སྲས་བཅས་ཀྱིས། །བདག་རྒྱུད་ཡོངས་སུ་དག་པར་བྱིན་གྱིས་རློབས།།
གཞན་གྱིས་དགེ་བ་བྱེད་པ་ཐོས་བའི་ཚེ། །དེ་ལ་ཕྲག་དོག་མི་དགེའི་
སེམས་སྤངས་ནས། །སྙིང་ནས་དགའ་བས་རྗེས་སུ་ཡི་རང་ན། །དེ་
ཡི་བསོད་ནམས་མཉམ་དུ་ཐོབ་པར་གསུངས། །དེ་ཕྱིར་འཕགས་པ་
རྣམས་དང་སོ་སྐྱེ་ཡིས། །དགེ་བ་གང་བསྒྲུབས་ཀུན་ལ་ཡི་རང་ངོ༌། །
བླ་མེད་བྱང་ཆུབ་མཆོག་ཏུ་སེམས་བསྐྱེད་ནས། །འགྲོ་དོན་རྒྱ་ཆེན་
མཛད་ལ་ཡི་རང་ངོ་། །མི་དགེ་བཅུ་པོ་སྤངས་པ་དགེ་བ་བཅུ། །
གཞན་གྱི་སྲོག་བསྐྱབ་སྦྱིན་པ་གཏོང་བ་དང༌། །སྡོམ་པ་སྲུང་ཞིང་
267



བདེན་པར་སྨྲ་བ་དང༌། །འཁོན་པ་སྡུམ་དང་ཞི་དལ་དྲང་པོར་སྨྲ། །
དོན་དང་ལྡན་པའི་གཏམ་བརྗོད་འདོད་པ་ཆུང་། །བྱམས་དང་སྙིང་
རྗེ་སྒོམ་ཞིང་ཆོས་ལ་སྤྱོད། །དགེ་བ་དེ་རྣམས་ཀུན་ལ་ཡི་རང་ངོ༌། །
ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །རྫོགས་་་་་
སངས་རྒྱས་ནས་རིང་པོར་མ་ལོན་པར། །དེ་དག་རྣམས་ལ་ཆོས་ཀྱི་
འཁོར་ལོ་ནི། །རྒྱ་ཆེན་མྱུར་དུ་བསྐོར་བར་བདག་གིས་བསྐུལ། །
མངོན་ཤེས་ཐུགས་ཀྱིས་དེ་དོན་མཁྱེན་པར་གསོལ། །སངས་རྒྱས་
བྱང་སེམས་བསྟན་འཛིན་དགེ་བའི་བཤེས། །མྱ་ངན་འདའ་བར་
བཞེད་ཀུན་དེ་དག་ལ། །མྱ་ངན་མི་འདའ་བཞུགས་པར་གསོལ་བ་
འདེབས། །འདིས་མཚོན་བདག་གི་དུས་གསུམ་དགེ་བ་རྣམས། །
འགྲོ་བ་སེམས་ཅན་ཀུན་གྱི་དོན་དུ་བསྔོ། །ཀུན་ཀྱང་བླ་མེད་བྱང་
ཆུབ་མྱུར་ཐོབ་ནས། །ཁམས་གསུམ་འཁོར་བ་དོང་ནས་སྤྲུགས་གྱུར་
ཅིག །དེ་ཡི་དགེ་བ་བདག་ལ་མྱུར་སྨིན་ནས། །ཚེ་འདིར་དུས་མིན་
འཆི་བ་བཅོ་བརྒྱད་ཞི། །ནད་མེད་ལང་ཚོ་རྒྱས་པའི་ལུས་སྟོབས་
ལྡན། །དཔལ་འབྱོར་འཛད་མེད་དབྱར་གྱི་གངྒཱ་ལྟར། །བདུད་
དགྲའི་འཚེ་བ་མེད་ཅིང་དམ་ཆོས་སྤྱོད། །བསམ་པའི་དོན་ཀུན་ཆོས་
ལྡན་ཡིད་བཞིན་འགྲུབ། །བསྟན་དང་འགྲོ་ལ་ཕན་ཐོགས་རྒྱ་ཆེན་
འགྲུབ། །མི་ལུས་དོན་དང་ལྡན་པ་འགྲུབ་པར་ཤོག །བདག་དང་
268



བདག་ལ་འབྲེལ་ཐོགས་ཀུན། །འདི་ནས་ཚེ་འཕོས་གྱུར་མ་ཐག །
སྤྲུལ་པའི་སངས་རྒྱས་འོད་དཔག་མེད། །དགེ་སློང་དགེ་འདུན་་་་་་
འཁོར་གྱིས་བསྐོར། །མདུན་དུ་མངོན་སུམ་འབྱོན་པར་ཤོག །དེ་
མཐོང་ཡིད་དགའ་སྣང་བ་སྐྱིད། །ཤི་བའི་སྡུག་བསྔལ་མེད་པར་ཤོག།
བྱང་ཆུབ་སེམས་དཔའ་མཆེད་བརྒྱད་ནི། །རྫུ་འཕྲུལ་སྟོབས་ཀྱིས་
ནམ་མཁར་བྱོན། །བདེ་བ་ཅན་དུ་འགྲོ་བ་ཡི། །ལམ་སྟོན་ལམ་སྣ་
འདྲེན་པར་ཤོག །ངན་སོང་སྡུག་བསྔལ་བཟོད་བླག་མེད། །ལྷ་མིའི་
བདེ་སྐྱིད་མི་རྟག་འགྱུར། །དེ་ལ་སྐྲག་སེམས་སྐྱེ་བར་ཤོག །ཐོག་མ་
མེད་ནས་ད་ལྟའི་བར། །འཁོར་བ་འདི་ན་ཡུན་རེ་རིང་། །དེ་ལ་སྐྱོ་
བ་སྐྱེ་བར་ཤོག །མི་ནས་མི་རུ་སྐྱེ་ཆོག་ཀྱང་། །སྐྱེ་རྒ་ན་འཆི་གྲངས་
མེད་མྱོང་། །དུས་ངན་སྙིགས་མར་བར་ཆད་མང་། །མི་དང་ལྷ་ཡི་
བདེ་སྐྱིད་འདི། །དུག་དང་འདྲེས་པའི་ཟས་བཞིན་དུ། །འདོད་པ་
སྤུ་ཙམ་མེད་པར་ཤོག །ཉེ་དུ་ཟས་ནོར་མཐུན་གྲོགས་རྣམས། །མི་
རྟག་སྒྱུ་མ་རྨི་ལམ་བཞིན། །ཆགས་ཞེན་སྤུ་ཙམ་མེད་པར་ཤོག །ས་
ཆ་ཡུལ་རིས་ཁང་ཁྱིམ་རྣམས། །རྨི་ལམ་ཡུལ་གྱི་ཁང་ཁྱིམ་ལྟར། །
བདེན་པར་མ་གྲུབ་ཤེས་པར་ཤོག །ཐར་མེད་འཁོར་བའི་རྒྱ་མཚོ་
ནས། །ཉེས་ཆེན་བཙོན་ནས་ཐར་བ་བཞིན། །བདེ་བ་ཅན་གྱི་ཞིང་
ཁམས་སུ། །ཕྱི་ལྟས་མེད་པར་འབྲོས་བར་ཤོག །ཆགས་ཞེན་འཁྲི་བ་
269



ཀུན་བཅད་ནས། །བྱ་རྒོད་རྙི་ནས་ཐར་བ་བཞིན། །ནུབ་ཀྱི་ཕྱོགས་
ཀྱི་ནམ་མཁའ་ལ། །འཇིག་རྟེན་ཁམས་ནི་གྲངས་མེད་པ། །སྐད་
ཅིག་ཡུད་ལ་བགྲོད་བྱས་ནས། །བདེ་བ་ཅན་དུ་ཕྱིན་པར་ཤོག །དེ་
རུ་སངས་རྒྱས་འོད་དཔག་མེད། །མངོན་སུམ་བཞུགས་པའི་ཞལ་
མཐོང་ནས། །སྒྲིབ་པ་ཐམས་ཅད་དག་པར་ཤོག །སྐྱེ་གནས་བཞི་ཡི་
མཆོག་གྱུར་པ། །མེ་ཏོག་པདྨའི་སྙིང་པོ་ལ། །བརྫུས་ཏེ་སྐྱེ་བ་ལེན་
པར་ཤོག །སྐད་ཅིག་ཉིད་ལ་ལུས་རྫོགས་ནས། །མཚན་དཔེ་ལྡན་
པའི་ལུས་ཐོབ་ཤོག །མི་སྐྱེ་དོགས་པའི་ཐེ་ཚོམ་གྱིས། །ལོ་གྲངས་ལྔ་
བརྒྱའི་བར་དག་ཏུ། །ནང་དེར་བདེ་སྐྱིད་ལོངས་སྤྱོད་ལྡན། །སངས་
རྒྱས་གསུང་ནི་ཐོས་ན་ཡང༌། །མེ་ཏོག་ཁ་ནི་མི་བྱེ་བས། །སངས་
རྒྱས་ཞལ་མཇལ་ཕྱི་བའི་སྐྱོན། །དེ་འདྲ་བདག་ལ་མི་འབྱུང་ཤོག།
སྐྱེ་མ་ཐག་ཏུ་མེ་ཏོག་ཕྱེ། །འོད་དཔག་མེད་པའི་ཞལ་མཐོང་ཤོག །
བསོད་ནམས་སྟོབས་དང་རྫུ་འཕྲུལ་གྱིས། །ལག་པའི་མཐིལ་ནས་
མཆོད་པའི་སྤྲིན། །བསམ་མི་ཁྱབ་པར་སྤྲོས་བྱས་ནས། །སངས་རྒྱས་
འཁོར་བཅས་མཆོད་པར་ཤོག །དེ་ཚེ་དེ་བཞིན་གཤེགས་པ་དེས། །
ཕྱག་གཡས་བརྐྱངས་ནས་མགོ་ལ་བཞག །བྱང་ཆུབ་ལུང་བསྟན་
ཐོབ་པར་ཤོག །ཟབ་དང་རྒྱ་ཆེའི་ཆོས་ཐོས་ནས། །རང་རྒྱུད་སྨིན་
ཅིང་གྲོལ་བར་ཤོག །སྤྱན་རས་གཟིགས་དང་མཐུ་ཆེན་ཐོབ། །རྒྱལ་
270
བ



སྲས་ཐུ་བོ་རྣམ་གཉིས་ཀྱིས། །བྱིན་གྱིས་བརླབས་ཤིང་རྗེས་བཟུང་
ཤོག །ཉིན་རེ་བཞིན་དུ་ཕྱོགས་བཅུ་ཡི། །སངས་རྒྱས་བྱང་སེམས་
དཔག་མེད་པ། །འོད་དཔག་མེད་པ་མཆོད་པ་དང་། །ཞིང་དེར་
བལྟ་ཕྱིར་འབྱོན་པའི་ཚེ། །དེ་དག་ཀུན་ལ་བསྙེན་བཀུར་ཞིང་། །
ཆོས་ཀྱི་བདུད་རྩི་ཐོབ་པར་ཤོག །རྫུ་འཕྲུལ་ཐོགས་པ་མེད་པ་ཡིས། །
མངོན་དགའི་ཞིང་དང་དཔལ་ལྡན་ཞིང་། །ལས་རབ་རྫོགས་དང་
སྟུག་པོ་བཀོད། །སྔ་དྲོ་དེ་དག་རྣམས་སུ་འགྲོ། །མི་བསྐྱོད་རིན་
འབྱུང་དོན་ཡོད་གྲུབ། །རྣམ་སྣང་ལ་སོགས་སངས་རྒྱས་ལ། །དབང་
དང་བྱིན་རླབས་སྡོམ་པ་ཞུ། །མཆོད་པ་དུ་མས་མཆོད་བྱས་ནས། །
དགོང་མོ་བདེ་བ་ཅན་ཉིད་དུ། །དཀའ་ཚེགས་མེད་པར་སླེབ་པར་
ཤོག །པོ་ཊ་ལ་དང་ལྕང་ལོ་ཅན། །རྔ་ཡབ་གླིང་དང་ཨུ་རྒྱན་ཡུལ། །
སྤྲུལ་སྐུའི་ཞིང་ཁམས་བྱེ་བ་བརྒྱར། །སྤྱན་རས་གཟིགས་དང་སྒྲོལ་མ་
དང་། །ཕྱག་རྡོར་པད་འབྱུང་བྱེ་བ་བརྒྱ། །མཇལ་ཞིང་མཆོད་པ་རྒྱ་
མཚོས་མཆོད། །དབང་དང་གདམས་དག་ཟབ་མོ་ཞུ། །མྱུར་དུ་རང་
གནས་བདེ་ཆེན་ཞིང་། །ཐོགས་པ་མེད་པར་ཕྱིན་པར་ཤོག། ཤུལ་
གྱི་ཉེ་དུ་གྲྭ་སློབ་སོགས། །ལྷ་ཡི་མིག་གིས་གསལ་བར་མཐོང་། །སྲུང་
སྐྱོབ་བྱིན་གྱིས་རློབ་བྱེད་ཅིང་། །འཆི་དུས་ཞིང་དེར་ཁྲིད་པར་ཤོག །
བསྐལ་བཟང་འདི་ཡི་བསྐལ་པའི་ཡུན། །བདེ་བ་ཅན་གྱི་ཞག་གཅིག་
༡71



སྟེ། །བསྐལ་པ་གྲངས་མེད་འཆི་བ་མེད། །རྟག་ཏུ་ཞིང་དེ་འཛིན་
པར་ཤོག །བྱམས་པ་ནས་བཟུང་མོས་པའི་བར། །བསྐལ་བཟང་
འདི་ཡི་སངས་རྒྱས་རྣམས། །འཇིག་རྟེན་འདི་ན་ནམ་འབྱོན་ཚེ། །
རྫུ་འཕྲུལ་སྟོབས་ཀྱིས་འདིར་འོངས་ནས། །སངས་རྒྱས་མཆོད་ཅིང་
དམ་ཆོས་ཉན། །སླར་ཡང་བདེ་ཆེན་ཞིང་ཁམས་སུ། །ཐོགས་པ་
མེད་པར་འགྲོ་བར་ཤོག །སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ཕྲག།
བརྒྱད་ཅུ་རྩ་གཅིག་སངས་རྒྱས་ཞིང་ཀུན་གྱི། །ཡོན་ཏན་བཀོད་པ་་་
ཐམས་ཅད་གཅིག་བསྡོམས་པ། །ཞིང་ཁམས་ཀུན་ལས་ཁྱད་་་་་་་
འཕགས་བླ་ན་མེད། །བདེ་བ་ཅན་གྱི་ཞིང་དེར་སྐྱེ་བར་ཤོག །རིན་
ཆེན་ས་གཞི་ཁོད་སྙོམས་ལག་མཐིལ་ལྟར། །ཡངས་ཤིང་རྒྱ་ཆེ་གསལ་
ཞིང་འོད་ཟེར་འབར། །མནན་ན་ནེམ་ཞིང་བཏེགས་ན་སྤར་བྱེད་
པ༑ །བདེ་འཇམ་ཡངས་པའི་ཞིང་དེར་སྐྱེ་བར་ཤོག །རིན་ཆེན་དུ་
མ་ལས་གྲུབ་དཔག་བསམ་ཤིང༌། །ལོ་མ་དར་ཟབ་འབྲས་བུ་རིན་
ཆེན་བརྒྱན། །དེ་སྟེང་སྤྲུལ་པའི་བྱ་ཚོགས་སྐད་སྙན་སྒྲས། །ཟབ་
དང་རྒྱ་ཆེའི་ཆོས་ཀྱི་སྒྲ་རྣམས་སྒྲོགས། །ངོ་མཚར་ཆེན་པོའི་ཞིང་་་་་་
དེར་སྐྱེ་བར་ཤོག །སྤོས་ཆུའི་ཆུ་ཀླུང་ཡན་ལག་བརྒྱད་ལྡན་མང་། །
དེ་བཞིན་བདུད་རྩིའི་ཁྲུས་ཀྱི་རྫིང་བུ་རྣམས། །རིན་ཆེན་སྣ་བདུན་
ཐེམ་སྐས་ཕ་གུས་བསྐོར། །མེ་ཏོག་པདྨ་དྲི་ཞིམ་འབྲས་བུར་ལྡན། །
272



པདྨའི་འོད་ཟེར་དཔག་ཏུ་མེད་པ་འཕྲོ། །འོད་ཟེར་རྩེ་ལ་སྤྲུལ་བའི་
སངས་རྒྱས་བརྒྱན། །ཡ་མཚན་ཆེན་པོའི་ཞིང་དེར་སྐྱེ་པར་ཤོག །མི་
ཁོམ་བརྒྱད་དང་ངན་སོང་སྒྲ་མི་གྲགས། །ཉོན་མོངས་དུག་ལྔ་དུག་
གསུམ་ནད་དང་གདོན། །དགྲ་དང་དབུལ་ཕོངས་འཐབ་རྩོད་ལ་
སོགས་པ། །སྡུག་བསྔལ་ཐམས་ཅད་ཞིང་དེར་ཐོས་མ་མྱོང་། །བདེ་
བ་ཆེན་པོའི་ཞིང་དེར་སྐྱེ་བར་ཤོག །བུད་མེད་མེད་ཅིང་མངལ་ནས་
སྐྱེ་བ་མེད། །ཀུན་ཀྱང་མེ་ཏོག་པདྨའི་སྦུབས་ནས་འཁྲུངས། །ཐམས་
ཅད་སྐུ་ལུས་ཁྱད་མེད་གསེར་གྱི་མདོག །དབུ་ལ་གཙུག་ཏོར་ལ་་་་་
སོགས་མཚན་དཔེས་བརྒྱན། །མངོན་ཤེས་ལྔ་དང་སྤྱན་ལྔ་ཀུན་ལ་
མངའ། །ཡོན་ཏན་དཔག་མེད་ཞིང་དེར་སྐྱེ་བར་ཤོག །རང་བྱུང་
རིན་ཆེན་སྣ་ཚོགས་གཞལ་ཡས་ཁང་། །ཅི་འདོད་ལོངས་སྤྱོད་ཡིད་
ལ་དྲན་པས་འབྱུང༌། །རྩོལ་སྒྲུབ་མི་དགོས་དགོས་འདོད་ལྷུན་གྱིས་
གྲུབ། །ང་ཁྱོད་མེད་ཅིང་བདག་ཏུ་འཛིན་པ་མེད། །གང་འདོད་
མཆོད་སྤྲིན་ལག་པའི་མཐིལ་ནས་འབྱུང་། །ཐམས་ཅད་བླ་མེད་ཐེག་
ཆེན་ཆོས་ལ་སྤྱོད། །བདེ་སྐྱིད་ཀུན་འབྱུང་ཞིང་དེར་སྐྱེ་བར་ཤོག །
དྲི་ཞིམ་རླུང་གིས་མེ་ཏོག་ཆར་ཆེན་འབེབས། | །ཤིང་དང་ཆུ་ཀླུང་
པདྨོ་ཐམས་ཅད་ལས། །ཡིད་དུ་འོང་བའི་གཟུགས་སྒྲ་དྲི་རོ་རེག །
ལོངས་སྤྱོད་མཆོད་པའི་སྤྲིན་ཕུང་རྟག་ཏུ་འབྱུང་། །བུད་མེད་མེད་
273
273



ཀྱང་སྤྲུལ་པའི་ལྷ་མོའི་ཚོགས། །མཆོད་པའི་ལྷ་མོ་དུ་མས་རྟག་ཏུ་
མཆོད༑ །འདུག་པར་འདོད་ཚེ་རིན་ཆེན་གཞལ་ཡས་ཁང་། །ཉལ་
བར་འདོད་ཚེ་རིན་ཆེན་ཁྲི་བཟང་སྟེང་། །དར་ཟབ་དུ་མའི་མལ་
སྟན་སྔས་དང་བཅས། །བྱ་དང་ལྗོན་ཤིང་ཆུ་ཀླུང་རོལ་མོ་སོགས། །
ཐོས་པར་འདོད་ཚེ་སྙན་པའི་ཆོས་སྒྲ་སྒྲོགས། – །མི་འདོད་ཚེ་ན་རྣ་
བར་སྒྲ་མི་གྲགས། །བདུད་རྩིའི་རྫིང་བུ་ཆུ་ཀླུང་དེ་རྣམས་ཀྱང་། །དྲོ་
གྲང་གང་འདོད་དེ་ལ་དེ་ལྟར་འབྱུང༌། །ཡིད་བཞིན་འགྲུབ་པའི་
ཞིང་དེར་སྐྱེ་བར་ཤོག །ཞིང་དེར་རྫོགས་པའི་སངས་རྒྱས་འོད་
དཔག་མེད། །བསྐལ་པ་གྲངས་མེད་མྱ་ངན་མི་འདའ་བཞུགས། །དེ་
སྲིད་དེ་ཡི་ཞབས་འབྲིང་བྱེད་པར་ཤོག །ནམ་ཞིག་འོད་དཔག་མེད་
དེ་ཞི་བར་གཤེཊ། །བསྐལ་པ་གངྒཱའི་ཀླུང་གི་བྱེ་མ་སྙེད། །གཉིས་ཀྱི་
བར་དུ་བསྟན་པ་གནས་པའི་ཚེ། །རྒྱལ་ཚབ་སྤྱན་རས་གཟིགས་དང་
མི་འབྲལ་ཞིང༌། །དེ་ཡི་ཡུན་ལ་དམ་ཆོས་འཛིན་པར་ཤོག །སྲོད་ལ་
དམ་ཆོས་ནུབ་པའི་ཐོ་རངས་ལ། །སྤྱན་རས་གཟིགས་དེ་མངོན་པར་
སངས་རྒྱས་ནས། །སངས་རྒྱས་འོད་ཟེར་ཀུན་ནས་འཕགས་པ་ཡི། །
དཔལ་བརྩེགས་རྒྱལ་པོ་ཞེས་བྱར་གྱུར་པའི་ཚེ། །ཞལ་ཏ་མཆོད་ཅིང་
དམ་ཆོས་ཉན་པར་ཤོག །སྐུ་ཚེ་བསྐལ་པ་བྱེ་བ་ཁྲག་ཁྲིག་ནི། །འབུམ་
ཕྲག་དྲུག་ཅུ་རྩ་དྲུག་བཞུགས་པའི་ཚེ། །རྟག་ཏུ་ཞབས་འབྲིང་བསྙེན་
_274



བཀུར་བྱེད་པ་དང༌། །མི་བརྗེད་གཟུངས་ཀྱིས་དམ་ཆོས་འཛིན་པར་
ཤོག །མྱ་ངན་འདས་ནས་དེ་ཡི་བསྟན་པ་ནི། །བསྐལ་པ་དུང་ཕྱུར་
དྲུག་དང་བྱེ་བ་ཕྲག་།འབུམ་ཕྲག་གསུམ་གནས་དེ་ཚེ་ཆོས་འཛིན་
ཅིང་། །མཐུ་ཆེན་ཐོབ་དང་རྟག་ཏུ་མི་འབྲལ་ཤོག །དེ་ནས་མཐུ་
ཆེན་ཐོབ་དེ་སངས་རྒྱས་ནས། །དེ་བཞིན་གཤེགས་པ་རབ་ཏུ་བརྟན་
པ་ནི། །ཡོན་ཏན་ནོར་བུ་བརྩེགས་པའི་རྒྱལ་པོར་གྱུར། །སྐུ་ཚེ་
བསྟན་པ་སྤྱན་རས་གཟིགས་དང་མཉམ། །སངས་རྒྱས་དེ་ཡི་རྟག་ཏུ་
ཞབས་འབྲིང་བྱེད། །མཆོད་པས་མཆོད་ཅིང་དམ་ཆོས་ཀུན་འཛིན་
ཤོག །དེ་ནས་བདག་གི་ཚེ་དེ་བརྗེས་མ་ཐག །ཞིང་ཁམས་དེའམ་
དག་པའི་ཞིང་གཞན་དུ། །བླ་མེད་རྫོགས་པའི་སངས་རྒྱས་ཐོབ་པར་
ཤོག །རྫོགས་སངས་རྒྱས་ནས་ཚེ་དཔག་མེད་པ་ལྟར། །མཚན་ཐོས་
ཙམ་གྱིས་འགྲོ་ཀུན་སྨིན་ཅིང་གྲོལ། །སྤྲུལ་པ་གྲངས་མེད་འགྲོ་བ་
འདྲེན་པ་སོགས། །འབད་མེད་ལྷུན་གྲུབ་འགྲོ་དོན་དཔག་མེད་ཤོག །
དེ་བཞིན་གཤེགས་པའི་ཚེ་དང་བསོད་ནམས་དང་། །ཡོན་ཏན་ཡེ་
ཤེས་གཟི་བརྗིད་ཚད་མེད་པ། །ཆོས་སྐུ་སྣང་བ་མཐའ་ཡས་འོད་
དཔག་མེད། །ཚེ་དང་ཡེ་ཤེས་དཔག་མེད་བཅོམ་ལྡན་འདས། །གང་
ཞིག་ཁྱོད་ཀྱི་མཚན་ནི་སུས་འཛིན་པ། །སྔོན་གྱི་ལས་ཀྱི་རྣམ་སྨིན་མ་
གཏོགས་པ། །མེ་ཆུ་དུག་མཚོན་གནོད་སྦྱིན་སྲིན་པོ་སོགས། །
275



འཇིགས་པ་ཀུན་ལས་སྐྱོབ་པར་ཐུབ་པས་གསུངས། །བདག་ནི་ཁྱེད་
ཀྱི་མཚན་འཛིན་ཕྱག་འཚལ་བས། །འཇིགས་དང་སྡུག་བསྔལ་ཀུན་
ལས་བསྐྱབས་མཛད་གསོལ། །བཀྲ་ཤིས་ཕུན་སུམ་ཚོགས་པར་བྱིན་
གྱིས་རློབས། །སངས་རྒྱས་སྐུ་གསུམ་བརྙེས་པའི་བྱིན་རླབས་དང་། །
ཆོས་ཉིད་མི་འགྱུར་བདེན་པའི་བྱིན་རླབས་དང་། །དགེ་འདུན་མི་
ཕྱེད་འདུན་པའི་བྱིན་རླབས་ཀྱིས། །ཇི་ལྟར་སྨོན་ལམ་བཏབ་བཞིན་
འགྲུབ་པར་ཤོག །དཀོན་མཆོག་གསུམ་ལ་ཕྱག་འཚལ་ལོ། །ཏདྱ་ཐཱ།
པཉྩ་ནྡྲི་ཡ་ཨ་ཝ་བོ་དྷ་ནི་སྭཱ་ཧཱ། སྨོན་ལམ་འགྲུབ་པའི་གཟུངས་སོ། ། ན་
དཀོན་མཆོག་གསུམ་ལ་ཕྱག་འཚལ་ལོ། །ན་མོ་མཉྫ་ཤི་ཡེ། ན་
མསུ་ཤྲཱི་ཡེ། ན་མ་ཨུཏྟ་མ་ཤྲཱི་ཡེ་སྭཱ་ཧཱ། །ཞེས་བརྗོད་ནས་ཕྱག་གསུམ་འཚལ་
ན་འབུམ་ཐེར་དུ་འགྱུར་བར་གསུངས། །དེ་ནས་རབ་བརྒྱ་ཕྲག །འབྲིང་ཅི་ནུས། ཐ་ན་
ཡང་ཕྱག་བདུན་ཡན་འཚལ། རབ་འདི་མ་ཆག་པ། འབྲིང་ལོ་ཟླ་ཙམ་མ་ཆག་པ། ཐ་མ་
ནམ་སྐབས་སུ་ཁ་ནུབ་ཏུ་རྒྱུ་ནས་བདེ་བ་ཅན་གྱི་ཞིང་ཁམས་ཡིད་ལ་དྲན་ཅིང་འོད་དཔག་་་་
མེད་ལ་ཐལ་མོ་སྦྱར་ཏེ་དད་པ་རྩེ་གཅིག་གིས་བཏོན་ན། ཚེ་འདིར་ཚེའི་བར་ཆད་སེལ། ཕྱི་
མ་བདེ་བ་ཅན་དུ་སྐྱེ་བར་ཐེ་ཚོམ་མེད་དེ། འོད་མདོ་ཞིང་བཀོད་མདོ་དང་། པདྨ་དཀར་
པོ་འཆི་མེད་རྔ་སྒྲ་སོགས་ཀྱི་དགོངས་པ་ཡིན། ཞེས་དགེ་སློང་རཱ་ག་ཨ་སྱས་སྦྱར་བས་འགྲོ་
བ་སེམས་ཅན་མང་པོ་བདེ་བ་ཅན་དུ་སྐྱེ་བའི་རྒྱུར་གྱུར་ཅིག། །།
མ་༢
（༢)ཆགས་མེད་བདེ་སྨོན་བསྡུས་པ།
༄༅། །ན་མོ་ཨ་མི་ཏ་བྷ་ཡེ། །འདི་ནས་ནུབ་ཀྱི་ཕྱོགས་རོལ་ན།།
276



འཇིག་རྟེན་ཁམས་ནི་གྲངས་མེད་ཀྱི། །ཕ་རོལ་འཇིག་རྟེན་བདེ་བ་
ཅན། །ཆགས་པ་ཡོད་ལ་འཇིག་པ་མེད། །སྔོན་འདས་སངས་རྒྱས་
གྲངས་མེད་བྱོན། །ད་ལྟ་འོད་དཔག་མེད་པ་བཞུགས། །རིག་དྲུག་
འཁོར་བའི་སྡུག་བསྔལ་བྲལ། །པདྨའི་སྦུབ་ལས་རྫུས་ཏེ་སྐྱེས། །དེ་
ལ་སྐྱེ་བའི་སྡུག་བསྔལ་མེད། །དེ་རུ་སྐྱེས་པ་ཐམས་ཅད་ནི། །གསེར་
མདོག་དབུ་ལ་གཙུག་ཏོར་སོགས། །མཚན་བཟང་སུམ་ཅུ་སོ་གཉིས་
དང་། །དཔེ་བྱད་བཟང་པོ་བརྒྱད་ཅུས་བརྒྱན། །མངོན་ཤེས་རྫུ་
འཕྲུལ་ཐོགས་པ་མེད། །སངས་རྒྱས་ཞིང་ཁམས་མཐའ་ཡས་པ། །རྫུ་
འཕྲུལ་སྟོབས་ཀྱི་སྐད་ཅིག་བསྒྲོད། །ནད་དང་འཆི་བའི་སྡུག་བསྔལ་
མེད། །ཡིད་ལ་བསམ་ཚད་སྐད་གཅིག་འགྲུབ། །ཟས་གོས་ལོངས་
སྤྱོད་རིན་ཆེན་རྣམས། །རྩོལ་བསྒྲུབ་མི་དགོས་ལྷུན་གྱིས་གྲུབ། །རྟག་
ཏུ་སྣང་བ་མཐའ་ཡས་དང་། །སྤྱན་རས་གཟིགས་ལས་དམ་ཆོས་
ཉན༑ །བསྐལ་པ་བྱེ་བ་འབུམ་ལ་ཡང་། །རྒས་པ་མེད་ཅིང་འཆི་བ་
མེད། །དུས་མཐའ་ནམ་ཞིག་འཕོས་མ་ཐག །མངོན་སྤྱོད་རྫོགས་པ་
སངས་རྒྱས་འཐོབ། །དེ་འདྲའི་ཞིང་ཁམས་དག་པ་དེར། །བདག་
སོགས་དེ་རུ་སྐྱེ་གྱུར་ནས། །ཡི་དམ་ལྷ་ཡི་ལུང་བསྟན་པ། །ལུང་
བསྟན་དོན་དང་ལྡན་པར་ཤོག །ས་དང་ལམ་གྱི་ཡོན་ཏན་རྣམས། །
ཡར་ངོའི་ཟླ་བཞིན་འཕེལ་བར་ཤོག །མངོན་དགའ་དཔལ་ལྡན་་་་་་
277



འཐུག་པོ་བཀོད། །ལས་རབ་རྫོགས་དང་འོག་མིན་སོགས། །ལོངས་
སྐུའི་ཞིང་ཁམས་ཀུན་བསྒྲོད་ཅིང་། །ཀུན་བཟང་མཆོད་པའི་སྤྲིན་
དཔུང་གིས། །སངས་རྒྱས་རྣམས་ལ་མཆོད་བྱེད་ཅིང་། །དབང་དང་
བྱིན་རླབས་ཐོབ་པར་ཤོག །དགའ་ལྡན་ལྕང་ལོ་པོ་ཊ་ལར། །ཟངས་
མདོག་དཔལ་རི་ཨོ་རྒྱན་ཡུལ། །སྤྲུལ་སྐུའི་ཞིང་ཁམས་ཀུན་ཉུལ་
ཞིང་། །སངས་རྒྱས་དེ་ལ་མཆོད་བྱེད་ཅིང་། །དབང་དང་བྱིན་
རླབས་ཐོབ་པར་ཤོག །མ་འོང་བྱམས་པ་སེང་གེ་ནས། །མོས་པའི་
བར་གྱི་བསྐལ་བཟང་པའི། །སངས་རྒྱས་རིམ་བཞིན་ནམ་བྱོན་ཚེ། །
རྫུ་འཕྲུལ་སྟོབས་ཀྱི་འདིར་འོང་ནས། །སངས་རྒྱས་དེ་དག་མཆོད་
བྱེད་ཅིང་། །དམ་ཆོས་བདུད་རྩི་འཐུང་ནས་ཀྱང་། །སླར་ཡང་རང་
གནས་བདེ་ཆེན་གྱི། །ཞིང་ཁམས་དེ་རུ་འགྲོ་བར་ཤོག །དེ་བཞིན་
བཻཌུརྱ་སྣང་སོགས། །སངས་རྒྱས་ཞིང་ཁམས་དཔག་མེད་དུ། །རྫུ་
འཕྲུལ་སྟོབས་ཀྱིས་ཞིང་བསྒྲོད་ནས། སྨན་བླ་ལ་སོགས་སངས་རྒྱས་
རྣམས༑ །མཆོད་སྤྲིན་རྒྱ་མཚོས་མཆོད་བྱེད་ཅིང༌། །ཟབ་དང་རྒྱ་
ཆེའི་ཆོས་ཐོབ་ནས། །རང་ལས་འཕྲོས་པའི་འོད་ཟེར་གྱིས། །འབྲེལ་
ཐོག་སེམས་ཅན་ཐམས་ཅད་ཀུན། །སྤུར་ལེན་དྭངས་མའི་རྡུལ་་་་་་
བཞིན་དུ། །བདེ་བ་ཅན་དུ་འདྲེན་པར་ཤོག །སྤྱན་རས་གཟིགས་ཀྱི་
ཐུགས་རྗེ་དང་། །ཕྱག་ན་རྡོ་རྗེའི་མཐུ་སྟོབས་དང་། འཇམ་པའི་
278



དབྱངས་ཀྱི་མ ཁྱེན་རབ་དང༌། །ཨོ་རྒྱན་ཆེན་པོའི་རྫུ་འཕྲུལ་རྣམས། །
རྣལ་འབྱོར་བདག་ལ་ལྡན་པར་ཤོག །དེ་ལ་བརྟེན་ནས་རིགས་རྒྱུད་
དང་། །ཆོས་རྒྱུད་དང་ནི་འབྲེལ་ཐོགས་ཀུན། །སྲུང་སྐྱོབས་བྱིན་གྱི་
རླབས་པ་དང་། །ནམ་ཞིག་འཆི་བའི་དུས་སུ་ཡང་། །བདེ་བ་ཅན་
དུ་བསུ་བར་ཤོག །ཆོས་ཉིད་རྣམ་པར་དག་པ་དང༌། །རྟེན་འབྲེལ་
བསླུ་བ་མེད་པ་དང་། །རྒྱལ་བ་སྲས་བཅས་ཐུགས་རྗེ་ཡིས། །སྨོན་
ལམ་བཏབ་བཞིན་འགྲུབ་གྱུར་ཅིག །བཀྲ་ཤིས་བདེ་ལེགས་འབྱུང་
བར་ཤོག །ཅེས་པ་རབ་གནས་ནུབ་བླ་མ་ཆོས་དབང་ཀུན་བཟང་གསོལ་བཅས་དང་ཞྭ་
གོས་གཟབ་ནས་དགའ་བའི་རྣམ་འགྱུར་བྱེད་པ་གཅིག་རྨིས་པ་དེ་དངོས་ཡིན་བླ་མ་དེ་ག་་་་
པ་ཡིན་པར་ངོས་ཟིན་ནས། དེ་རྒྱབ་ས་ག་ཟླ་བའི་ཡར་ངོ་ཞིག་ལ། ནུབ་གཅིག་བླ་མ་ཆོས་
དབང་ཀུན་བཟང་ཕེབ་བྱུང་། སྐུ་ནི་གསལ་པོར་མི་མཐོང་དུ། ཁོང་བདེ་བ་ཅན་ན་སྐྱེ་
ཚར་ཟེར་བའི་ལུང་བསྟན་བྱུང་ཛ། འདིར་ནི་ཅི་ལ་བྱོན་པ་ཡིན་བསམ་པས། བདེ་བ་ཅན་
ནས་འདིར་ལྟད་མོ་ལྟ་བ་ལ་འོང་བ་ཡིན་ཟེར་བ་གཅིག་ལ་བརྟེན་སླར་སྨོན་ལམ་བཏབ་་་་་
པའོ། །རཱ་གས་བསྒྲིགས། མ དོ་ཆེ་ 1
(༣)ཆགས་མེད་བདེ་སྨོན་བསྡུས་པ།
A
དགའ
ལམས
༄༅། །ན་མོ་ཨ་མི་ཏ་བྷ་ཡེ། །འདི་ནས་ནུབ་ཀྱི་ཕྱོགས་རོལ་
འཇིག་རྟེན་ཁམས། །བྱེ་བ་ཁྲག་ཁྲིག་བརྒྱ་སྟོང་འདས་པ་ན། །ཞིང་
ཁམས་རྣམ་པར་དག་པ་བདེ་བ་ཅན། །ཚ །དེ་ན་སངས་རྒྱས་འོད་
279



དཔག་མེད་པ་བཞུགས། །འཁོར་ནི་བྱང་སེམས་ཉན་ཐོས་མཐའ་
ཡས་བསྐོར། འོད་ཀྱང་སྐུ་ཚེ་དག་ཀྱང་མཐའ་ཡས་ཏེ། །འོད་ཀྱི་
ཡོན་ཏན་སུས་ཀྱང་བརྗོད་མི་ནུས། །མ་ཕའི་ཐོག་དྲང་འབྲེལ་ཐོག་
ཚེ་འདས་ཀུན། །འོད་དཔག་མེད་པའི་དྲུང་དུ་སྐྱེ་བར་ཤོག །ངན་
སོང་གསུམ་དང་ལྷ་མིན་མི་ཁོམས་བརྒྱད། །སྒྲ་ཡང་མི་གྲག་རྣམ་
པར་དག་པའི་ཞིང༌། །དྲི་བཟང་ངད་ལྡང་མེ་ཏོག་འབྲས་བུ་དང༌། །
རིན་ཆེན་ལྗོན་ཤིང་དུ་མས་ལེགས་པར་བརྒྱན། །སྤྲུལ་པའི་བྱ་ཚོགས་
སྙན་པའི་སྒྲ་སྒྲོགས་ཅིང་། །མཐའ་བསྐོར་རིན་ཆེན་ཏ་ལའི་ཕྲང་
བས་བསྐོར། །ཐམས་ཅད་གསེར་གྱི་དྲ་བས་ཡོངས་སུ་ཁེབས། །རིན་
པོ་ཆེ་ལས་གྲུབ་པ་པདྨའི་གདན། །དཔག་ཚད་ཕྱེད་པ་ནས་བཟུང་
བཅུ་པའི་ཚད། །འོད་ཟེར་བྱེ་བ་སྟོང་ཕྲག་སོ་དྲུག་པ། །འོད་ཟེར་རྩེ་
མོར་སྤྲུལ་པའི་སངས་རྒྱས་རེ། །ས་གཞི་ཁོད་སྙོམ་རིན་ཆེན་སྣ་་་་་་་
ཚོགས་སྤྲས། །སྤོས་ཆུ་དྲི་ཞིམ་མེ་ཏོག་སྣ་ཚོགས་ཅན། །སྒྲ་སྙན་ཡིད་
འོང་དུ་མ་སྒྲོགས་ཅིང་འབབ། །འདམ་རྫབ་མེད་ཀྱང་གསེར་གྱི་བྱེ་
མ་བདལ། མི་དགེ་སྒྲིབ་པ་ལྟོ་བ་སྡུག་བསྔལ་གྱི། །མིང་ཡང་མི་གྲག་
བཙལ་ཡང་མི་རྙེད་ལ། །དེ་བཞིན་བདེ་སྡུག་མེད་པའི་བཏང་སྙོམ་
མེད༑ །དུས་རྣམས་རྟག་ཏུ་བདེ་སྐྱིད་ཁོ་ན་སྤྱོད། །བདེ་ཞིང་སྐྱིད་
པའི་རྒྱུ་མཚན་རྒྱས་པར་ནི། །བསྐལ་པར་བརྗོད་ཀྱང་རྫོགས་པར་མི་
280



འགྱུར་བ། །དེ་ཕྱིར་བདེ་བ་ཅན་ཞེས་ཡོངས་སུ་གྲགས། །ཞིང་
ཁམས་གཙང་མའི་གནས་རབ་དམ་པ་དེར། །མ་ཕའི་ཐོག་དྲང་
འབྲེལ་ཐོག་ཚེ་འདས་ཀུན། །རྩལ་ཆེན་མདའ་འཕང་བཞིན་དུ་སྐྱེ་
བར་ཤོག །གཟུགས་དང་ཁ་དོག་གཞལ་ཡས་ལོངས་སྤྱོད་ནི། །
གཞན་འཕྲུལ་དབང་བྱེད་ལྷ་དང་འདྲ་བ་སྟེ། །ཕུན་སུམ་ཚོགས་པའི་
ལུས་མཆོག་ཐོབ་པར་ཤོག །སྤོས་དང་ཕྲེང་བ་བྱུག་པ་ན་བཟའ་་་་་
དང་༑ །གདུག་དང་རྒྱལ་མཚན་བ་དན་སིལ་སྙན་སོཊ། །ཅི་འདོད་
ལོངས་སྤྱོད་ཞིང་ཁམས་ཡོངས་སུ་ཁྱབ། །སྣ་ཚོགས་གོས་དང་སྣ་་་་་
ཚོགས་རྒྱན་ཆ་རྣམས། །ཐམས་ཅད་རིན་ཆེན་ལྗོན་པའི་ཤིང་ལས་
འཕྱངས༑ །རིན་ཆེན་གཞལ་ཡས་ཁང་དང་རིན་ཆེན་ཁྲི། །སྣ་ཚོགས་
སྔས་ལྡན་བཅས་པ་མདུན་དུ་འབྱུང་། །ལྷ་ཡི་བུ་མོ་བརྒྱ་སྟོང་རྩེ་ཞིང་
མཆོད། །ཉིན་བཞིན་མེ་ཏོག་ཆར་གྱི་སིལ་མར་བཀྲམ། །སྤོས་དྲིའི་
རླུང་གི་གང་གི་ལུས་རེག་པ། །ལུས་སེམས་བདེ་བ་ཚད་མེད་བསྐྱེད་
པར་བྱེད། །ཉིན་མཚན་མེད་པར་སངས་རྒྱས་འོད་ཀྱིས་གསལ། །
སྤོས་ཆུ་མེ་ཏོག་རིན་ཆེན་སྣ་ཚོགས་དང༌། །མཆོད་པ་སྣ་ཚོགས་དུས་
སུ་ཆར་འབེབ་ཅིང་། །གདུག་དང་བླ་བྲེ་རྔ་ཡབ་ནམ་མཁར་འཛིན། །
ལྷ་མོའི་གར་བྱེད་རོལ་མོ་སྣ་ཚོགས་སྒྲོག །བདེ་སྐྱིད་ཕུན་སུམ་ཚོགས་
པའི་ཞིང་ཁམས་དེར། །མ་ཕའི་ཐོག་དྲང་འབྲེལ་ཐོགས་ཚེ་འདས་
281



རྣམས། །སྐྱེ་བ་གཞན་གྱིས་བར་མ་ཆོད་པ་རུ། །པད་མའི་སྦུབས་ལ་
བརྫུས་ཏེ་སྐྱེ་བར་ཤོག །སྐྱེ་མ་ཐག་ཏུ་པད་མའི་ཁ་བྱེ་ནས། །སངས་
རྒྱས་འོད་དཔག་མེད་མགོན་མཇལ་བར་ཤོག །རྫུ་འཕྲུལ་སྟོབས་་་་་
ལས་སྤྲུལ་བའི་མཆོད་པའི་སྤྲིན། །དཔག་མེད་སྤྲུལ་ནས་རྒྱལ་བ་་་་་
མཆོད་པར་ཤོག །བཅོམ་ལྡན་དེ་ཡི་བྱང་ཆུབ་ལུང་བསྟན་ནས། །
སྐད་ཅིག་དེ་ལ་རབ་དགའི་ས་ཐོབ་ཤོག །མཚན་དང་དཔེ་བྱད་་་་་་
མངོན་པར་ཤེས་པ་སོགས། །རྫུ་འཕྲུལ་སྟོབས་ཀྱིས་རྔ་ཡབ་པོ་ཏྲ་ལ། །
མངོན་དགའ་ལ་སོགས་ཞིང་ཁམས་མང་བགྲོད་ཅིང༌། །རྒྱལ་བ་དེ་
དག་ཀུན་ལ་མཆོད་བྱེད་ཅིང་། །གདམས་པ་རྗེས་སུ་བརྟེན་པ་ཐོབ་
པར་ཤོག །བྱང་ཆུབ་སྤྱོད་པ་རླབས་ཅན་སྤྱོད་བྱེད་ཅིང་། །མྱུར་དུ་
བླ་མེད་བྱང་ཆུབ་ཐོབ་པར་ཤོག །བདག་ཀྱང་ཚེ་འདིར་དུས་མིན་
འཆི་བ་ཞི། །ཚེ་དཔག་མེད་པས་སྒོ་གསུམ་བྱིན་རླབས་ཏེ། །འོད་
དཔག་མེད་ཀྱི་ཕྲིན་ལས་བདག་བསྒྲུབ་ནས། །འབྲེལ་ཐོག་བདེ་ཆེན་
ཞིང་དུ་ཁྲིད་བྱེད་པ། །ཐུག་རྗེ་ཆེན་པོའི་ཕྲིན་ལས་བདག་འགྲུབ་
ཤོག །ཅེས་པ་ཆོ་ག་ཕྱིར་ལྡོག་སྐབས་སུ་སྨོན་ལམ་བཏབ་བོ། ། རྗེས་དཔག་
（༤ ཆགས་མེད་བདེ་སྨོན་བསྡུས་པ།
༄༅། །རྩ་བ་གསུམ་དང་དཀོན་མཆོག་གསུམ། །བདེན་པར་
282



གྲུབ་པ་ཐམས་ཅད་ཀྱི། །ཐུགས་རྗེས་སྤྱན་གྱིས་འདིར་གཟིགས་ལ། །
སྨོན་ལམ་འགྲུབ་པར་བྱིན་གྱིས་རློབས། །དེང་ནས་བཟུང་སྟེ་བྱང་
ཆུབ་པར། །བདག་ནི་གར་ཕྱིན་གར་བསྡད་དུ། །ནད་མུག་མཚོན་
འཁྲུགས་ཞི་བ་དང༌། །ཆར་ཆུ་དུས་འབེབས་ལོ་ལེགས་ཤོག། བདག་
ནི་མཐོང་དང་རེག་པ་དང༌། །ཐོས་དང་གུས་པ་ཐམས་ཅད་ཀྱང་། །
ནད་གདོན་བར་ཆད་འཕྲལ་དུ་ཞི། །ཚེ་བསོད་བདེ་སྐྱིད་འཕེལ་བ་
དང་། །བྱང་ཆུབ་ས་བོན་ཐོབ་པར་ཤོག །ཆོས་དང་ཟང་ཟིང་ལ་
སོགས་ཀྱི། །འབྲེལ་བ་ཐོབ་པ་ཐམས་ཅད་ནི། །བར་ཆད་ཞི་ཞིང་
ཉམས་རྟོགས་འཕེལ། །མཆོག་ཐུན་དངོས་གྲུབ་མྱུར་ཐོབ་ཤོག །
མིང་ཡིག་ཐོས་ཚད་ཚེ་འདས་ཀུན། །བར་དོའི་འཇིཊ་པ་ཀུན་བྲལ་
ཞིང་༑ །སྐྱེན་པོའི་མདའ་འཕང་ཅི་བཞིན་དུ། །བདེ་ཆེན་ཞིང་དུ་སྐྱེ་
བར་ཤོག །བདག་ལ་གནོད་སེམས་རྐུ་འཕྲོག་དང་། །གཤེ་སྐུར་ལ་
སོགས་ངན་འབྲེལ་ཡང་། །དེ་ཡི་ཉེས་པས་ཁོང་རྣམས་ནི། །ངན་
སོང་འགྲོ་བར་མ་གྱུར་ཅིག །ཚེ་འདིར་ཕན་པའི་སྐལ་མེད་ཀྱང་། །
ནམ་ཞིག་དུས་ལ་བབ་པའི་ཚེ། །བདག་ཉིད་ཁོ་ནས་འཁོར་བ་ནས། །
དྲངས་ཏེ་སངས་རྒྱས་སར་འགོད་ཤོག །རྟ་ཁལ་དུད་འགྲོ་ཐམས་
ཅད་དང༌། །དེ་ཡིས་བརྫིས་པའི་འབུ་སྲིན་སོགས། ལས་ཀྱི་སྒྲིབ་པ་
ཀུན་བྱང་ནས། །བདེ་ཆེན་ཞིང་དུ་སྐྱེ་བར་ཤོག །མདོར་ན་འབྲེལ་
283



ཐོག་མ་ལུས་པ། །འདི་ནས་ཚེ་འཕོས་གྱུར་མ་ཐག །བདེ་ཆེན་ཞིང་དུ་
སྐྱེ་བར་ཤོག །དེ་འདྲ་སྐལ་མེད་སྡིག་ཅན་ཡང་། །བདག་གིས་སྤྲུལ་
པ་ཡང་སྤྲུལ་གྱིས། །རིམ་གྱིས་བདེ་ཆེན་ཞིང་ཁམས་སུ། །ཐམས་
ཅད་མ་ལུས་ཁྲིད་པར་ཤོག །བདག་ཅག་འདི་ནས་འཕོས་མ་ཐག །
བདེ་ཆེན་ཞིང་དུ་བརྫུས་སྐྱེས་ཤོག །དེ་རུ་ས་བཅུ་མངོན་བྱས་ནས། །
སྤྲུལ་པས་འགྲོ་བ་འདྲེན་པ་ལ། །སྤྱན་རས་གཟིགས་དང་དབྱེར་མེད་
ཤོག །ཅེས་རྒྱལ་ལོ་དམར་པོའི་ཚེའི་བཅུའི་ཉིན་འགྲུབ་སྦྱོར་དུས་བཟང་འཛོམ་པའི་ཉིན་
པར་རཱ་ག་ཨ་སྱས་སྨྲས་སོ། །ཐམས་ཅད་བཀྲ་ཤིས་བདེ་ལེགས་ཀྱི་དཔལ་ལ་སྤྱོད་པར་ཤོག།
གཏེར་སྟོན་བདུད་འདུལ་རྡོ་རྗེའི་བདེ་སྨོན་བཞུགས།
༄༅། །བདེ་ལྡན་ཞིང་གི་མགོན་པོ་འོད་དཔག་མེད། །སངས་
རྒྱས་ཀུན་གྱི་གསུང་གི་བདག་ཉིད་མཆོག །འོད་སྣང་བྱེ་བའི་དབུས་
ན་སྐུ་མཆོག་ནི། །མཚན་དཔེ་རབ་གསལ་ལྡན་ལ་སྙིང་ནས་འདུད། །
བདག་སོགས་མཁའ་མཉམ་མ་གྱུར་འགྲོ་བའི་ཚོགས། །མགོན་པོ་་་་
གང་གི་མཐུ་བྱིན་ནུས་པ་ཡིས། །སྒྲིབ་གཉིས་བག་ཆགས་རྩད་ནས་
ཟད་བྱེད་ཅིང༌། །ཀུན་རྫོབ་འཁྲུལ་པའི་སྣང་བ་བརྫུན་པོ་ཆེ། །སྟོང་
ཉིད་བདེ་ཆེན་ཡེ་ཤེས་ཁམས་སུ་གྲོལ། །གཟུང་འཛིན་རླུང་གི་རྒྱུ་བ་
དབུ་མར་ཚུད། །རྣམ་ཀུན་མཆོག་ལྡན་མི་འགྱུར་བདེ་གཤེགས་་་་་
284



ཁམས། །རང་སེམས་དག་པའི་མདངས་ཆ་རྒྱལ་བའི་སྐུ། །མཚན་
མཆོག་ལྡན་པས་གཞན་དོན་ནུས་པར་ཤོག །གཞི་ཡི་འོད་གསལ་
ཆེན་པོ་ལྷུན་གྲུབ་ལ། །ལམ་གྱི་འོད་གསལ་མ་བུ་འདྲེས་གྱུར་ཏེ། །
བདེ་ཆེན་དག་པའི་ཞིང་ཁམས་མངོན་གྱུར་ཤོག །ཕུང་ཁམས་སྐྱེ་་་
མཆེད་ལྷ་ཡི་ངོ་བོ་རྣམས། །དག་པའི་སྣང་པས་ལྷ་དང་ལྷ་མོ་ནི། །
དཔག་ཏུ་མེད་པས་མངོན་པར་མདུན་བསུས་ཏེ། །རྣམ་དག་བདེ་
ཆེན་ཞིང་དུ་བགྲོད་པར་ཤོག །གཞན་ཡང་སྨོན་ལམ་བདེན་ཚིག་་་་
ཡོངས་གྲུབ་ནས། །པདྨའི་སྦུབ་ལས་བརྫུས་ཏེ་སྐྱེས་མ་ཐག །དེ་
བཞིན་གཤེགས་པའི་ཞལ་ནས་ཆོས་ནོད་དེ། །འགྲོ་དོན་དཔག་མེད་
འགྲུབ་པར་བྱིན་གྱིས་རློབས། །ཞེས་རིག་འཛིན་པདྨའི་རྣམ་སྤྲུལ་བླ་མ་རྟ་མགྲིན་
མགོན་པོས་བཀའ་གནང་བཞིན་བདུད་འདུལ་རྡོ་རྗེས་བྲིས་པའོ། ། དག་པ་
རྣམ་དག་བདེ་བ་ཅན་གྱི་སྨོན་ལམ་འོད་དཔག་མེད་
ཀྱི་ཐུགས་རྗེས་ས་བོན་བྱང་ཆུབ་སེམས་ཀྱི་མྱུ་
གུ་མི་ཟད་པར་རབ་ཏུ་འཕེལ་བ་ཞེས་བྱ་
བ་བཞུགས།
༄༅། །ན་མོ། ཕྱོགས་བཅུ་དུས་གསུམ་བདེ་གཤེགས་བཅོམ་
ལྡན་འདས། །རྩ་རྒྱུད་བླ་མ་ཡི་དམ་ལྷ་ཡི་ཚོགས། །མཁའ་འགྲོ་དམ་
285



ཅན་དཔང་གྱུར་མ་ལུས་པ། །བདག་ལ་གསན་ཅིང་ཐུགས་རྗེས་་་་་་
གཟིགས་སུ་གསོལ། །བདག་དང་བདག་ལ་འབྲེལ་གྱུར་སེམས་ཅན་
རྣམས། །ཞིང་ཁམས་འདི་ནས་ཚེ་འཕོས་གྱུར་མ་ཐག །ལས་དང་
ཉོན་མོངས་བག་ཆགས་ལྷག་རོ་རྣམས། །འཆི་འཕོས་བར་དོར་མ་
ལུས་བྱང་གྱུར་ཅིག །སྐད་ཅིག་དེ་ལ་བར་དོ་མངོན་གྱུར་ནས། །ཡི་
དམ་མཁའ་འགྲོ་དག་པའི་སྣང་བ་མཐོང༌། །ཆོས་ཉིད་ས་ལ་གཏན་
སྲིད་ཟིན་གྱུར་ནས། །མངོན་པར་མཐའ་ཡས་སངས་རྒྱས་འགྲུབ་
པར་ཤོག །མཁའ་ལ་བརྟེན་པའི་ནུབ་ཕྱོགས་བདེ་བ་ཅན། །ཤིན་ཏུ་
རྒྱ་ཆེ་པདྨའི་འདབ་ལྟར་ཡངས། །འོད་ཟེར་དཔག་མེད་མཐའ་ཡས་
ཞི་ཞིང་དུལ། །རྣམ་དག་བདེ་བ་ཅན་དུ་སྐྱེ་བར་ཤོག །ཁྲུས་ཀྱི་རྫིང་
བུ་ཁ་ཁྱེར་མུ་རན་དུ། །སྣ་ཚོགས་པདྨའི་ཚལ་གྱི་ར་བས་བསྐོར། །
སྙན་པའི་སྒྲ་དང་དྲི་བསུང་ངད་པ་འཁྲིགས། །མཛེས་པའི་པདྨོ་ཆེ་
ལས་འཁྲུངས་པར་ཤོག །འཁྲུངས་མ་ཁད་དུ་ལྷ་མོས་ཁྲུས་གསོལ་
ཞིང་། །ཕྱོགས་བཅུའི་བདེ་གཤེགས་རྒྱལ་བ་མ་ལུས་པ། །གཡེལ་བ་
མེད་པར་ཐུགས་རྗེས་བརྩེར་གཟིགས་ནས། །དམ་པའི་ལམ་སྟོན་
རྗེས་སུ་འཛིན་པར་ཤོག །ས་མཆོག་ཐོབ་པའི་གོམ་པ་བདུན་པོར་
ནས། །པཉྩ་ལི་ཀའི་གོས་ཀྱི་རབ་གཡོག་ཅིང་། །འདོད་ཡོན་དུ་མིའི་
མཆོད་སྤྲིན་ལོངས་སྤྱོད་ནས། །ཀུན་བཟང་ཆོས་ཀྱི་ཐུགས་ལ་སྤྱོད་
286



པར་ཤོག །འོད་དཔག་མེད་ཀྱི་ཞབས་དྲུང་དེར་འཁོད་ནས། །
ཐུགས་རྗེས་ཞབས་ལ་མགོ་བོས་རེག་པ་དང་། །ཞལ་གྱི་དཀྱིལ་་་་་་
འཁོར་མངོན་པར་ལྷང་ངེ་འཇལ། །ཆོས་ཀྱི་བདུད་རྩི་རྟག་ཏུ་འཐུང་
བར་ཤོག །སྨིན་གྲོལ་བླ་མེད་དངོས་གྲུབ་ཐོབ་པ་དང༌། །ས་མཆོག་
འོད་གསལ་རྡོ་རྗེའི་རྩེ་མོ་རུ། །ཐར་ལམ་མཆོག་གི་བརྟན་པ་ཐོབ་
བྱས་ནས། །མངོན་པར་མཐའ་ཡས་མྱུར་དུ་སངས་རྒྱས་ཤོག །བློ་ཡི་
སྟོབས་ཀྱིས་སྤྲུལ་པ་བསམ་ཡས་ཤིང་། །ཕྱོགས་བཅུའི་ཞིང་དང་འགྲོ་
དྲུག་མ་ལུས་པ། ་ །གང་ལ་གང་འདུལ་དེ་ལ་དེ་སྤྲུལ་ཞིང་། །ངན་
སོང་གནས་རྣམས་མ་ལུས་སྟོངས་བར་ཤོག །རྫོགས་སངས་རྒྱས་ནས་
རིང་པོར་མ་ལོན་པར། །ཆོས་གསུངས་མི་བཞེད་མྱ་ངན་འདའ་
བཞེད་གང་། །མྱ་ངན་མི་འདའ་ཡུན་དུ་བཞུགས་པ་དང༌། །ཆོས་ཀྱི་
འཁོར་ལོ་དག་ཀྱང་བསྐོར་བར་བསྐུལ། །འོད་དཔག་མེད་པའི་རྒྱལ་
ཚབ་དམ་པ་རུ། མངོན་པར་དབུ་མར་རིགས་ཀྱི་ཆེ་བ་ཐོབ། །པདྨ་
ལྟ་བུའི་སྐུ་མཚན་དཔེ་བྱད་འབར། གཟི་བརྗིད་འོད་ཟེར་མཐའ་
ཡས་ཐོབ་པར་ཤོག །དཔག་མེད་ཞིང་ལ་དབང་བསྐུར་ས་བཅུ་ཐོབ།།
དཔག་བསམ་ཤིང་ཆེན་དགོས་འདོད་ལྷུན་གྱིས་གྲུབ། །ཏ་ལའི་ཕྲེང་
བས་སིལ་སྙན་མང་བསྐྱོད་ཅིང་། །མི་ཟད་ནམ་མཁའི་མཛོད་ལ་
དབང་བྱེད་ཤོག །སྤོས་ཀྱི་མཚོ་དང་ཚུལ་ཁྲིམས་རླུང་གིས་བསྐྱོད། །
287



སྨན་གྱི་རོ་དང་དྲི་ངད་ཕུན་སུམ་ཚོགས། །སྣ་ཡི་རྣམ་ཤེས་གནས་
དག་སེམས་དཔའ་མཆོག །དྲི་ཡི་འདོད་ཡོན་ཕུན་ཚོགས་ཐོབ་པར་
ཤོག །གསེར་གྱི་ས་གཞི་མིག་མང་རིས་སུ་ཆགས། །གནམ་ས་བར་
སྣང་དགོས་འདོད་ཆར་དུ་འབེབས། – །མཛེས་པའི་ལྷ་དང་ལྷ་མོ་སྣ་
ཚོགས་ཀྱིས། །མིག་གི་རྣམ་ཤེས་གནས་དག་མཆོག་ཐོབ་ཤོག །སྒྲ་
སྙན་རོལ་མོ་མང་བཀྲོལ་ཡིད་དབང་བསྒྱུར། །བྱ་རིགས་སྐད་སྙན་ལྷ་
མོའི་གླུ་ཡི་བསྟོད། །ཚངས་པའི་དབྱངས་ཀྱི་དུས་ཀུན་སྒྲ་སྒྲོགས་
ཤིང་། །རྣ་བའི་རྣམ་ཤེས་གནས་དག་མཆོག་ཐོབ་ཤོག། །རེག་
འཇམ་སྲབ་མཉེན་བདེ་དྲོད་བསིལ་ཡང་དང༌། །ཁ་དོག་ལྔ་ལྡན་སྣ་
ཚོགས་གོས་མཆོག་དང་། །རེག་བདེ་ལྷ་མོ་རེག་བྱ་ཚད་མེད་པས། །
ཀུན་ལ་བདེ་བ་མཆོག་གི་ས་ཐོབ་ཤོག །བདུད་རྩི་རོ་མཆོག་བརྒྱད་
ལྡན་ཞལ་ཟས་དང༌། །འདོད་དོན་སྣ་ཚོགས་ཡིད་ལ་གང་བསམ་པ། །
མཁའ་ལས་བབ་དང་གཞི་ལ་སྐྱེ་བའི་རིགས། །རོ་མཆོག་ལོངས་སྤྱོད་
མི་ཟད་མཆོག་ཐོབ་ཤོག །རྒྱལ་སྲིད་བདུན་དང་བཀྲ་ཤིས་རྫས་
རྟགས་བརྒྱད། །ལྷ་མོ་བཅུ་དྲུག་མ་རྨོས་ལོ་འབྲས་དང་། །འདོད་
འཇོའི་བ་དང་དཔག་བསམ་ཤིང་མཆོག་ཆེ། །བདུད་རྩིའི་ཆུ་སོགས་
ཆུ་རིགས་མཆོག་ཐོབ་ཤོག །ཞིང་ལ་དབང་བྱེད་འཁོར་ལོ་དག་ལ་་་
བསྒྱུར། །སྡེ་དང་དཔུང་སོགས་འདོད་དོན་ལྷུན་གྱིས་གྲུབ། །བྱ་སྤྱོད་
288



མ་ལུས་དམ་པའི་ཆོས་མཆོག་གཏེར། །ལྷུན་གྲུབ་ས་ལ་གཏན་སྲིད་
ཟིན་པར་ཤོག །ཏིང་ངེ་འཛིན་དང་ཤེས་རབ་མཆོག་ཐོབ་ཅིང་། །
རྫུ་འཕྲུལ་མངོན་མཁྱེན་ཡེ་ཤེས་དཔག་མི་ལངས། །ལམ་ལྔ་མཐར་
ཕྱིན་མཆོག་གི་དངོས་གྲུབ་བརྙེས། །འོད་དཔག་མེད་ཀྱི་གོ་འཕང་
མྱུར་ཐོབ་ཤོག །རྫུ་འཕྲུལ་ཞབས་ལྡན་སྐྱེ་འཆི་གཉིས་མེད་པའི། །རྡོ་
རྗེ་ལྟ་བུའི་ཚེ་ཡི་དངོས་གྲུབ་བརྙེས། །སྤྲུལ་དང་ཡང་སྤྲུལ་དུ་མའི་
སེམས་ཅན་ལ། །གང་འདུལ་དེར་སྟོན་སངས་རྒྱས་ས་ཐོབ་ཤོག །
ཡེ་ཤེས་སྤྱན་ལྡན་སྨོན་ལམ་སྟོབས་ལྔ་ལྡན། །ཐུགས་རྗེས་སྟོབས་བཅུ་
འཕགས་པའི་ལམ་རྫོགས་ཤིང་། །ཕྱོགས་བཅུ་དུས་གསུམ་བདེ་
གཤེགས་ཐམས་ཅད་དང༌། །སྐུ་གསུང་ཐུགས་མཆོག་དབྱེར་མེད་
སངས་རྒྱས་ཤོག །བདག་གིས་ལྷག་བསམ་སྨོན་ལམ་བཏབ་པའི་
མཐུས། །རྒྱལ་དང་རྒྱལ་སྲས་ཉན་ཐོས་རང་རྒྱལ་དང༌། །བྱང་ཆུབ་
སེམས་དཔའི་འཕགས་པ་དགྲ་བཅོམ་སོགས། །བདེན་པ་འགྲུབ་
པའི་རིག་འཛིན་སྨོན་ལམ་ཤོག །ཅེས་བདེ་བ་ཅན་དུ་སྐྱེ་བའི་སྨོན་ལམ་རྣམ་
པར་དག་པ་འདི་ནི། བདག་འདྲ་དཔའ་བོ་སྟག་ཤམ་རྡོ་རྗེ་ངས། དཔལ་རྟ་མགྲིན་གྱི་
གཏོར་སྒྲུབ་བཞུགས་ཚེ་བདེ་བ་ཅན་དུ་སྐྱེ་བར་དབུགས་དབྱུང་ཞིང༌། ཞིང་ཁམས་མཐོང་
སྣང་རིབ་ཙམ་ལ་བརྟེན་ནས་རང་གི་མ་རྒན་འབྱུང་བཞིའི་གཡར་པོ་བརྗེས་ནས། སེམས་
ཉིད་མ་ལ་ཞེན་པའི་དགེ་རྩ་ལ་དམིགས་ཏེ་དེ་མ་ཐག་ཏུ་བྲིས་པའོ། །དགེ་བས་ལུས་ཅན་
ཐམས་ཅད་བདེ་བ་ཅན་དུ་སྐྱེ་བར་ཤོག །མངྒ་ལཾ།
འདོན་
289



རྒྱ་རྗེ་བཅུ་གསུམ་པས་མཛད་པའི་བདེ་སྨོན་ན། ཚོ་
| ཉུང་འདུས་བཞུགས། 1:|:ཀྱི ་
༄༅། །ན་མོ་ཨ་མི་དྷེ་ཝ་དྷཱི །ཞིང་ཁམས་རྣམ་དག་འོག་མིན་
བདེ་བ་ཅན། །མཚོ་རྫིང་ལྗོན་ཤིང་རིན་ཆེན་ཁང་བཟང་སོགས། །
ངོ་མཚར་དཔག་མེད་ཡིད་ལ་བསམས་བྱས་ཏེ། །དེ་ན་བདེ་གཤེགས་
འོད་དཔག་མེད་མགོན་ལ། །གཡས་གཡོན་འཇིག་རྟེན་དབང་ཕྱུག་
མཐུ་ཆེན་ཐོབ། །འཁོར་ཚོགས་དགེ་སློང་བྱེ་བ་འབུམ་གྱི་དྲུང་། །
ལུས་དང་ལོངས་སྤྱོད་དགེ་རྩ་དངོས་པོ་ཀུན། །ཡིད་སྤྲུལ་མཆོད་སྤྲིན་
རྒྱ་ཆེས་མཆོད་ཅིང་བསྟོད། །དེང་དུས་སྙིང་ནས་འགྱོད་སེམས་ཆེན་
པོ་ཡིས། །མི་དགེ་བཅུ་སོགས་ཉེས་བྱས་སྡིག་ལྟུང་ཀུན། །རྒྱལ་བའི་
སྤྱན་སྔར་མཐོལ་ཞིང་བཤགས་པར་བྱ། །ཕྱིན་ཆད་སྲོག་ལ་བབ་ཀྱང་
མི་བགྱིད་ཅིང་། །གང་གི་ཐུགས་རྗེའི་བྱིན་རླབས་ཡོངས་སྨིན་པས། །
གནས་སྐབས་འདི་ན་ཚེ་བསོད་དཔལ་འབྱོར་རྒྱས། །བསམ་པའི་
དོན་ཀུན་ཆོས་བཞིན་ཡོངས་འགྲུབ་ཏེ། །བྱམས་དང་སྙིང་རྗེ་རིས་
མེད་འབྱོར་གྱུར་ནས། །འཁྲུལ་པའི་སྣང་བ་ཕྱི་མ་འཆར་བའི་ཚེ། །
སྡུག་བསྔལ་མིང་མེད་བདེ་བ་ཅན་དག་ཏུ། །པདྨའི་སྦུབས་ལས་
བརྫུས་ཏེ་སྐྱེས་མ་ཐག ། སངས་རྒྱས་མཆོད་ཅིང་ལུང་ཐོབ་རྒྱུད་སྨིན་
ཅིང་། །རྫུ་འཕྲུལ་དང་ལྡན་ཡོན་ཏན་དུ་མ་ཡིས། །མངོན་པར་བྱང་
290



ཆུབ་ཞིང་ཁམས་རྒྱ་མཚོར་རྒྱུ། །མ་འོངས་དེ་བཞིན་གཤེགས་པ་
དང་མཚུངས་ཏེ། །འགྲོ་བ་འདྲེན་པའི་དེད་དཔོན་ཆེན་པོར་ཤོག །
དེ་ལྟར་བདེ་བ་ཅན་གྱི་སྨོན་ལམ་མདོར་བསྡུས་འདི་བཞིན་སྡོམ་བརྩོན་དམ་པ་བདུད་་་་་་་
འདུལ་རྡོ་རྗེས། ཁམས་ཀརྨ་དགོན་གྱི་དགེ་སློང་རྣམ་རྒྱལ་གྱིས་བསྐུལ་བའི་ངོར་བྲིས་པ་
དགེའོ༑ །མངྒལཾ། །
པ་ འཇིགས་གླིང་བདེ་སྨོན་བཞུགས། བར་
༄༅། །བཅོམ་ལྡན་འདས་རྡུལ་བྲལ་ཤིན་ཏུ་རྣམ་པར་དག་པ་
ལ་ཕྱག་འཚལ་ལོ། །སངས་རྒྱས་བསོད་ནམས་ཕུང་པོ་ལས་གྲུབ་་་་་
པའི༑ །འོད་སྣང་མཐའ་ཡས་བདེ་བ་ཅན་གྱི་ཞིང་། །དེ་ན་བཞུགས་
པའི་མགོན་པོ་འོད་དཔག་མེད། །སྐུ་ཚེ་དཔག་མེད་ཞབས་ལ་ཕྱག་
འཚལ་ལོ། །བདེ་བ་ཅན་གྱི་ཞིང་དུ་སྐྱེ་བར་ཤོག །གང་ཁྱོད་འཇིག་
རྟེན་དབང་ཕྱུག་རྒྱལ་པོའི་དྲུང་། །དགེ་སློང་ཆོས་ཀྱི་འབྱུང་གནས་
ཞེས་གྲགས་ཚེ། །ཞེང་ཁམས་བཟུང་བར་སྨོན་པའི་དམ་བཅའ་ལ། །
བླ་མར་བྱའོ་མྱུར་དུ་སྐབས་དབྱེར་གསོལ། །བདེ་བ་ཅན་གྱི་ཞིང་དུ་
སྐྱེ་བར་ཤོག །གཞོན་ཤ་ཤིན་ཏུ་ཆགས་པའི་ལག་མཐིལ་དང༌། །
མཉམ་པའི་དཔེ་བྱར་འོས་པའི་འགལ་ཟླ་ནི། །ཆུ་ཞེང་སྲིད་དུ་མི་་་་་
མངོན་ཐ་གྲུའི་ཁྱོན། །རིན་ཆེན་སྣ་ཚོགས་གཅལ་དུ་བཀྲམ་པར་
བྱས༑ །བདེ་བ་ཅན་གྱི་ཞིང་དུ་སྐྱེ་བར་ཤོག །ལྷུན་པོ་ཆུ་གཏེར་ཁོར་
291



ཡུག་རི་ནག་པོའི། །བསྟི་གནས་ཕལ་པ་མེད་པའི་ཉམས་དགའ་་་་
ཞིང༌། །རིན་ཆེན་སྣ་བདུན་ལས་གྲུབ་ལྗོན་པ་ནི། །དཔག་ཚད་སྟོང་
དང་དྲུག་བརྒྱའི་འཕོངས་སུ་སྙེགས། །བདེ་བ་ཅན་གྱི་ཞིང་དུ་སྐྱེ་
བར་ཤོག །ཡལ་འདབ་མེ་ཏོག་འབྲས་བུས་དུད་པ་ལ། །གསེར་གྱི་དྲ་
བས་དཔྱངས་པར་དྲི་བཞོན་གྱིས། །བསྐུལ་ལས་ཆོག་མི་ཤེས་པའི་སྒྲ་
དབྱངས་ཀུན། །ཡིད་འོང་སྙན་དང་མཐུན་པར་དར་དིར་སྒྲོག །
བདེ་བ་ཅན་གྱི་ཞིང་དུ་སྐྱེ་བར་ཤོག །དྲི་བསུང་ལྷག་པར་རྒྱས་པའི་
མེ་ཏོག་གིས། །ཀུན་ནས་ཀུན་ཏུ་བཀྲམ་པའི་བསྟི་སྟང་ནི། །མི་
འགྲེང་བདུན་དུ་བསྙེགས་པས་མི་ངོམས་པར། །མནན་ན་ནེམ་ལ་
བཏེག་ན་སྤར་བས་འགྲན། །བདེ་བ་ཅན་གྱི་ཞིང་དུ་སྐྱེ་བར་ཤོག །
ལྷ་དང་མི་ལས་ངན་སོང་ལྷ་མིན་གྱི། །མིང་ཙམ་མི་གྲགས་འབྱོར་
ཞིང་རྒྱས་པ་དང་། །ལོ་ལེགས་ཕུན་སུམ་ཚོགས་པའི་བདེ་བ་ཡིས། །
ངོམས་པ་མེད་པའི་དཔལ་ལ་མིང་ཆགས་པ། །བདེ་བ་ཅན་གྱི་ཞིང་
དུ་སྐྱེ་བར་ཤོག །འབབ་སྟེགས་མཆོག་ཏུ་བདེ་བའི་སྤོས་ཆུའི་ཀླུང་། །
ཅ་ཅོའི་གཞན་དབང་མ་ཡིན་ཡིད་ལ་འབབ། །རྣམ་པར་བདེ་དང་
སྙན་པས་ཆོག་མི་ཤེས། །མི་རྟག་ཞི་དང་བདག་མེད་དོན་ལ་རྟོན། །
བདེ་བ་ཅན་གྱི་ཞིང་དུ་སྐྱེ་བར་ཤོག །འདམ་རྫབ་སྤངས་པའི་གསེར་
གྱི་བྱེ་མ་ལ། །བཞད་དང་ཁྲུང་ཁྲུང་ངང་ངུར་ཀ་རན་ད། །ནེ་ཙོ་རི་
292



སྐེགས་རྨ་བྱ་ཀུ་ལ་ན། །ཀ་ལ་པིང་ཀའི་རྒྱུད་མང་ལ་བསྙེན་པ། །
བདེ་བ་ཅན་གྱི་ཞིང་དུ་སྐྱེ་བར་ཤོག །དེ་ལས་རྣ་བའི་འདུས་ཏེ་རེག་
ཚོར་ཀུན། །རིན་ཆེན་རྣམ་གསུམ་སྒྲ་དང་ཚད་མེད་བཞི། །ས་དང་
ཕར་ཕྱིན་སྟོབས་བཅུ་མི་འཇིགས་བཞི། །མ་འདྲེས་བཅོ་བརྒྱད་་་་་་་
རྫོགས་པའི་དོན་དང་ལྡན། །བདེ་བ་ཅན་གྱི་ཞིང་དུ་སྐྱེ་བར་ཤོག །
བལྟ་ན་སྡུག་པའི་སྐྱེད་ཚལ་ལྗོན་པ་ལས། །འདོད་པའི་ཡོན་ཏན་
བརྒྱ་ཕྲག་མོད་ལ་འབྱུང་། །བར་སྣང་ལ་སྤྲུལ་གཞལ་མེད་ཁང་ལ་
སོགས། །གཞན་འཕྲུལ་དབང་བྱེད་ཀྱིས་ཀྱང་དོ་ཟླར་མིན། །བདེ་བ་
ཅན་གྱི་ཞིང་དུ་སྐྱེ་བར་ཤོག །དེ་ན་གཟའ་དང་རྒྱུ་སྐར་ཉིན་མཚན་
ཆ༑ །ཁྱིམ་དང་དེ་ལ་ཡོངས་སུ་འཛིན་པའི་སེམས། །གཏན་ནས་
མེད་ཀྱང་མཆོད་སྤྲིན་སྤྲོ་བ་ཡི། །ལྷ་ཡི་བུ་མོས་ཤིན་ཏུ་ཉམས་བདེ་
བ༑ །བདེ་བ་ཅན་གྱི་ཞིང་དུ་སྐྱེ་བར་ཤོག །གང་ན་འཚོ་ཞིང་གཞེས་
པའི་རྒྱལ་པ་དེའི། །བསྔགས་པ་བརྗོད་ལ་གངྒཱའི་རྡུལ་རྙེད་ཀྱི། །
སངས་རྒྱས་རྣམས་ཀྱང་བརྩོན་པ་མི་འདོར་པས། །སྤྱན་རས་་་་་་་་
གཟིགས་དང་མཐུ་ཆེན་ཐོབ་པའང་བསྙེན། །བདེ་བ་ཅན་གྱི་ཞིང་དུ་
སྐྱེ་བར་ཤོག །ཞིང་ཁམས་འདིར་སོན་དགེ་བའི་རྩ་བ་ལ། །སྒྲིབ་པ་
དང་བཅས་པདྨོའི་མངལ་འཛིན་དང་། །སྐྱིལ་མོ་ཀྲུང་བཅས་མོད་ལ་
སྐྱེ་གཉིས་ཀ། །སྐྱེས་བུ་ཆེན་པོའི་མཚན་དང་ཡང་དག་ལྡན། །བདེ་
293



བ་ཅན་གྱི་ཞིང་དུ་སྐྱེ་བར་ཤོག །ཉན་རང་བྱང་སེམས་ལྷ་མའི་རྣམ་
པ་ཅན། །ཀུན་ཀྱང་དབང་རྣོན་བཟོད་པ་ཐོབ་པ་སྟེ། །བར་སྣང་ལ་
འགྲོ་ལོག་པར་མི་ལྟུང་ཞིང༌། །སངས་རྒྱས་མཐོང་དང་མི་འབྲལ་
དམ་ཆོས་ཉན། བདེ་བ་ཅན་གྱི་ཞིང་དུ་སྐྱེ་བར་ཤོག །བསམ་གཏན་
དང་ནི་མངོན་པར་ཤེས་པ་ལ། །མཁས་པའི་ཤེས་རབ་ཀྱིས་ནི་རྣམ་
དབྱེ་བཟོད། །མ་བསྡམས་མི་མངའ་དབང་པོ་མི་གཡོ་ཞིང༌། །ཀུན་
ཤེས་ཡོན་ཏན་མཐའ་ཡས་མུ་མེད་པ། །བདེ་བ་ཅན་གྱི་ཞིང་དུ་སྐྱེ་
བར་ཤོག །ཀུན་འབྱུང་རྒྱུ་འབྲས་སྤངས་པའི་ལམ་བདེན་གྱིས། །
འགོག་པ་མངོན་དུ་བྱས་པའི་དགྲ་བཅོམ་ཀྱང་། །རྣམ་ཐར་གསུམ་
གྱི་དབྱངས་ལ་དབུགས་ཕྱུང་ནས། །འོད་ཟེར་ཆེན་པོའི་དབང་་་་་་
བསྐུར་ལ་སྦྱོར་བ། །བདེ་བ་ཅན་གྱི་ཞིང་དུ་སྐྱེ་བར་ཤོག །སྐད་ཅིག་
རེར་བསྟན་ཆོས་ཀྱི་རྣམ་གྲངས་ཀྱང་། །བགྲང་བར་མི་བཟོད་རྫུ་
འཕྲུལ་ཆེན་པོ་ཡིས། །ཞིང་ཁམས་གཞན་ཉུལ་ཆོས་ལས་ཐོབ་པ་ཡི། །
བྱེ་བ་ཕྲག་བརྒྱའི་ཏིང་འཛིན་སྒོ་འབྱེད་པ། །བདེ་བ་ཅན་གྱི་ཞིང་དུ་
སྐྱེ་བར་ཤོག །མདོར་ན་གང་གི་མཚན་དང་སྒྲ་དང་ནི། །ལྟ་བ་ཡིད་
ལ་གོམས་པར་བྱས་པ་ཡང་། །ཞིང་ཁམས་བདེ་བ་ཅན་དུ་དབུགས་
འབྱིན་པའི། །ཐུགས་བསྐྱེད་དམ་བཅའ་བསླུ་བ་མེད་པའི་ཕྱིར། །
ཁྱོད་ཀྱིས་གཞན་དོན་མཛད་པའི་དཔེ་ཟླ་ལ། །རྒྱ་མཚོའི་དུས་རླབས་
294



ངལ་བའི་སྐབས་བསྟན་པས། །བུ་རམ་ཤིང་པའི་ཞལ་ནས་ཀུན་
དགའ་པོ། །ཁྱོད་ལོངས་ནུབ་ཀྱི་ཕྱོགས་སུ་ཁ་སྟོན་ལ། །མེ་ཏོག་
གཏོར་ནས་ཐལ་མོ་སྦྱར་བྱས་ཏེ། །རྫོགས་པའི་སངས་རྒྱས་འོད་སྣང་
དཔག་ཏུ་མེད། །རྡུལ་བྲལ་ཤིན་ཏུ་རྣམ་པར་དག་པ་ལ།	།ཕྱག་
འཚོལ་དེ་མཚན་སྒྲིབ་པ་མེད་པ་ནི། །ཕྱོགས་བཅུར་གྲགས་ནས་རྒྱལ་
བ་དེ་རྣམས་ཀྱང༌། །བསྔགས་པ་བརྗོད་པར་གསུངས་ན་བདག་ཅག་
ནི༑ །ལུས་དང་ལོངས་སྤྱོད་ལྟོས་པ་མེད་པར་འབུལ། །བྱས་ཤིང་
བསགས་པའི་སྡིག་སྒྲིབ་མཐོལ་བ་དང༌། །ཆབས་གཅིག་མཛད་པ་རྒྱ་
མཚོར་ཡི་རངས་འབུལ། །རྟག་པར་ཆོས་འཁོར་དང་བཅས་
བཞུགས་སུ་གསོལ། །དགེ་རྩ་ཇི་སྙེད་མཆིས་པའི་འགྲོ་བ་ཀུན། །
བདེ་བ་ཅན་དུ་སྐྱེ་བའི་རྒྱུར་བསྔོ་ན། །སྨོན་པ་ཇི་བཞིན་འགྲུབ་པའི་
བཀྲ་ཤིས་ཤོག །ཅེས་འོད་མདོ་དང་མཐུན་པའི་སྨོན་ལམ་འདི་ནི་མདོ་ཁམས་ནས་
སློབ་བུ་དམ་པ་འཇིགས་མེད་ཕྲིན་ལས་འོད་ཟེར་གྱིས་རིང་མོ་ནས་བསྐུལ་ཞིང་། ཉེ་ཆར་
དེའི་གསལ་འདེབས་ལ་བརྩོན་པ་འཇིགས་མེད་བློ་གསལ་ཅན་གཉིས་ཀྱི་ངོར་རྒྱལ་བའི་མྱུ་་་
གུ་མཁྱེན་བརྩེའི་ལྷས་སོ། །
སི་ཏུ་པདྨ་ཉིན་བྱེད་དབང་པོའི་བདེ་སྨོན་བཞུགས།
༄༅། །དུས་གསུམ་རྒྱལ་བའི་སྤྱི་གཟུགས་འོད་དཔག་མེད། །
མཆོག་གི་ཞིང་ཁམས་བདེ་ལྡན་པདྨ་བཀོད། །བདག་སོགས་འབྲེལ་
295



བཅས་སྐྱེ་གཞན་བར་མ་ཆོད། །བརྫུས་འཁྲུངས་སྟོན་པའི་ཞལ་་་་་་
མཐོང་ལུང་བསྟན་ཐོབ། །བྱང་ཆུབ་སྤྱོད་པ་མཐར་ཕྱིན་འགྲོ་བའི་
དོན༑ །ཡོངས་གྲུབ་མཐར་ཐུག་རྫོགས་སངས་རྒྱས་ཐོབ་ཤོག །ཅེས་སི་
ཏུ་པདྨ་ཉིན་བྱེད་དབང་པོས། ལྷ་མགར་ཀརྨ་བཟང་པོའི་ངོར་སྤེལ་བ་དགེའོ། །
སྣང་བ་མཐའ་ཡས་ལ་བརྟེན་པའི་བླ་མའི་རྣལ་
འབྱོར་བདེ་ཆེན་ལམ་བཟང་ཞེས་
བྱ་བ་བཞུགས།
oo
༄༅། །ན་མོ་གུ་རུ་ཨ་མི་ཏཱ་བྷཱ་ཡ། བླ་མ་འོད་སྣང་མཐའ་ཡས་
ཀྱི། །རྡོ་རྗེའི་རྣལ་འབྱོར་ལ་བརྟེན་ནས། །དངོས་གྲུབ་རྣམ་གཉིས་
སྒྲུབ་འདོད་ན། །སྐྱབས་འགྲོ་སེམས་སྐྱེད་སྔོན་སོང་ནས། །ཧཱི༔
ཡོངས་གྲུབ་བློ་འདས་འོད་གསལ་རྡོ་རྗེའི་དབྱིངས། །ཟུང་འཇུག་
སྙིང་རྗེའི་གཞན་དབང་ལ་ཆགས་པས། །ཀུན་བརྟགས་བརྟན་
གཡོའི་དངོས་པོ་ཐམས་ཅད་ཀུན། །རྣམ་གྲོལ་བདེ་ལྡན་པདྨོ་བཀོད་
པའི་ཞིང༌། །མནན་ནེམ་བཏེགས་འཕར་གསེར་གྱི་ས་གཞི་ལ། །
རིན་ཆེན་སྣ་ཚོགས་ལྗོན་པའི་དགའ་ཚལ་དང་། །ཡན་ལག་བརྒྱད་
ལྡན་བདུད་རྩིའི་ཆུ་གཏེར་སོགས། །ཡིད་འཕྲོག་ངོ་མཚར་བཀོད་
པས་མཛེས་པའི་དབུས། །རང་ཉིད་འཆི་མེད་རིག་འཛིན་མཚོ་སྐྱེས་
296



རྗེ། །དཀར་དམར་མདངས་ལྡན་རྡོ་རྗེ་ཐོད་བུམ་བསྣམས། །དར་
དང་རིན་ཆེན་རུས་པའི་རྒྱན་གྱིས་མཛེས། །མཚན་དཔེའི་གཟི་་་་་
འབར་འོད་ལྔའི་ཀློང་ན་བཞུགས། །སྤྱི་བོར་རྨ་བྱས་བཏེགས་པའི་
རིན་ཆེན་ཁྲིར། །སྣ་ཚོགས་པདྨ་ཟླ་བའི་གདན་སྟེང་དུ། །བཀའ་
དྲིན་མཉམ་མེད་ཁྱབ་བདག་འཁོར་ལོའི་མགོན། །རྣམ་པ་བཅོམ་
ལྡན་མགོན་པོ་འོད་དཔག་མེད། །བྱེ་རུའི་རྡུལ་མང་བརྩེགས་པའི་
ལྷུན་པོ་ལ། །ཉིན་བྱེད་འབུམ་གྱིས་འཁྱུད་པའི་ལང་ཚོ་འབར། །ངོ་
མཚར་མཚན་དཔེའི་འོད་ཟེར་རབ་འཕྲོ་ཞིང་། །ཞལ་གཅིག་ཕྱག་་་
གཉིས་མཉམ་བཞག་ལྷུང་བཟེད་བསྣམས། །སྤྲུལ་སྐུའི་ཆ་ལུགས་་་་
ཆོས་གོས་རྣམ་གསུམ་གསོལ། །ཞབས་ཟུང་རྡོ་རྗེའི་སྐྱིལ་ཀྲུང་གདན་
ལ་རོལ། །གཡས་གཡོན་སྤྱན་རས་གཟིགས་དང་མཐུ་ཆེན་ཐོབ། །
མཐའ་སྐོར་ཕྱོགས་བཅུའི་ཞིང་ན་བཞུགས་པ་ཡི། །སངས་རྒྱས་བྱང་
སེམས་ཉན་རང་དགྲ་བཅོམ་ཚོགས། །དྭངས་པའི་མཁའ་ལ་ཤར་
བའི་འཇའ་ཚོན་ལྟར། །སྣང་སྟོང་ཟུང་འཇུག་ཆེན་པོར་གསལ་བ་
ཡི༑ །གནས་གསུམ་འོད་ཀྱིས་ཡེ་ཤེས་སྤྱན་དྲངས་གྱུར། །དྷཱི ཕྱོགས་
བཅུ་དུས་བཞིའི་རྒྱལ་པ་སྲས་བཅས་ཀྱི། །སོ་སོར་ཀུན་ཏུ་རྟོག་པའི་
ཡེ་ཤེས་སྐུ། །བཅོམ་ལྡན་འཆི་མེད་མགོན་པོ་འོད་མཐའ་ཡས། །
འདིར་གཤེགས་ཐུགས་རྗེས་དབང་གིས་བཞུགས་སུ་གསོལ། །ཧཱི༔
297



གཟོད་ནས་རྣམ་གྲོལ་དོན་གྱི་བླ་མ་ལ། །མཆོག་ཏུ་གུས་པའི་ཚུལ་
གྱིས་ཕྱག་འཚལ་ལོ། །སྣང་སྲིད་སྣོད་བཅུད་ཀུན་བཟང་མཆོད་པའི་
སྤྲིན། །མི་ཟད་ནམ་མཁའ་མཛོད་ཀྱི་འཁོར་ལོར་འབུལ། །རིག་སྟོང་
སྤྲོས་པ་བྲལ་བའི་གཤིས་ལུགས་ལ། །གློ་བུར་འཁྲུལ་བས་བཅིངས་པ་
མཐོལ་ཞིང་བཤགས། །འོད་གསལ་སོ་སོར་རྟོག་པའི་ཡེ་ཤེས་ངང༌། །
རྟག་ཏུ་འདུ་འབྲལ་མེད་པར་རྗེས་ཡི་རང་། །སྒྲ་ཚིག་མཚན་མའི་
ཆོས་ལས་རྣམ་གྲོལ་པའི། །ཐར་པ་དམ་པའི་ལམ་བཟང་སྟོན་པར་
བསྐུལ། །ཡོངས་གྲུབ་རྣམ་ཀུན་མཆོག་ལྡན་རྡོ་རྗེའི་སྐུ། །རྟག་པ་
རྒྱུན་གྱི་འཁོར་ལོར་བཞུགས་གསོལ་འདེབས། །འདིས་མཚོན་དགེ་
ཚོགས་འཁོར་གསུམ་ལས་འདས་པའི། །ཟབ་ཞི་སྤྲོས་བྲལ་ཆོས་་་་་་
དབྱིངས་ཆེན་པོར་བསྔོ། །ཧཱུྃ༔ བཅོམ་ལྡན་མགོན་པོ་སྣང་བ་མཐའ་
ཡས་དང༌། །དབྱེར་མེད་རིགས་དང་དཀྱིལ་འཁོར་རྒྱ་མཚོའི་དངོས།།
སྐྱབས་གནས་ཀུན་འདུས་དཔལ་ལྡན་བླ་མ་ལ། །སྙིང་ནས་གུས་པ་
ཆེན་པོས་གསོལ་འདེབས་ན། །བདག་ཅག་ལས་དང་ཉོན་མོངས་
དབང་སོང་བས། །སྡུག་བསྔལ་གསུམ་གྱི་ཞགས་པས་བཅིངས་པ་
རྣམས། །མགོན་པོ་ཁྱོད་ལས་སྐྱབས་གཞན་མ་མཆིས་པས། །འདི་
ནས་བྱང་ཆུབ་བར་དུ་ཐུགས་རྗེས་ཟུངས། །གནས་སྐབས་བརྒྱད་
གཉིས་འཇིགས་པ་ཀུན་ཞི་ཞིང་། །དབང་བཅུའི་ཡོན་ཏན་ལྷུན་གྱིས་
298



གྲུབ་པ་དང༌། །མཐར་ཐུག་རིག་སྟོང་དོན་གྱི་འོད་མཐའ་ཡས། །
མངོན་སུམ་རང་ངོ་འཕྲོད་པར་བྱིན་གྱིས་རློབས། །ཚེ་ཡི་མཐར་ཡང་
འདྲེན་མཆོག་འོད་དཔག་མེད། །འཁོར་བཅས་དགྱེས་པའི་ཕྱག་
གིས་མདུན་བསུས་ནས། །བདེ་ཆེན་པདྨོ་བཀོད་པར་དབུགས་་་་་་་
དབྱུངས་ཏེ། །རང་གཞན་དོན་གཉིས་མྱུར་དུ་འགྲུབ་པར་ཤོག །ཨོ་
ཨ་མི་དྷེ་ཝ་ཧཱི སྟོང་དང་སྙིང་རྗེ་ཟུང་འཇུག་ངང་། །བཅོས་མིན་
མོས་གུས་དྲག་པོའི་བློས། །གསོལ་འདེབས་ཚུལ་དུ་རྩེ་གཅིག་བཟླ། །
ཁྱད་པར་ཚེ་ཡི་སྒྲུབ་པ་ནི། །གུས་པས་བསྙེན་ཅིང་གསོལ་གདབ་
པས༑ །ཐུགས་ནས་འཕྲོས་པའི་འོད་ཟེར་གྱིས། །སྲིད་དང་ཞི་བའི་
དྭངས་བཅུད་ཀུན། །བདུད་རྩིའི་རྣམ་པར་སྤྱན་དྲངས་ཏེ། །རང་
དང་བསྒྲུབ་བྱའི་ཚོགས་རྣམས་ཀྱི། །ཚངས་བུག་ནས་ཞུགས་ལུས་
ཀུན་གང༌། །འཆི་མེད་རྡོ་རྗེའི་སྲོག་འགྲུབ་བསམ། །མ་ཡེངས་
བཟླས་པ་འདི་ལ་འབད། །ཨོ་ཨ་མཱ་ར་ཎི་ཛཱ་བནྟི་ཡེ་སྭཱ་ཧཱ། ཐུན་
མཐར་དབང་བཞི་བླང་བ་ནི། རྩེ་གཅིག་གུས་པས་གསོལ་བ་བཏབ་པ་ལས།།
དཔལ་ལྡན་བླ་མ་འོད་སྣང་མཐའ་ཡས་ཀྱི། །གསང་གསུམ་འོད་ཟེར་
བདག་གི་གནས་བཞིར་ཐིམ། །སྒྲིབ་དག་དབང་དང་བྱིན་རླབས་
དངོས་གྲུབ་ཐོབ། །མཐར་ནི་བླ་མ་འོད་ཞུ་རང་ཉིད་དང༌། །དབྱེར་
མེད་བརྗོད་བྲལ་མ་བཅོས་གཉུག་མའི་ངང་། །སྐྱེ་འགག་གནས་
མa
299



གསུམ་སྤྲོས་པ་ལས་འདས་པའི། །དོན་དམ་སོ་སོར་རྟོག་པའི་རང་
ཞལ་བལྟ། ཞེས་བརྗོད་སྣང་གྲགས་རིག་པ་གསུམ། །བླ་མའི་གསང་
བ་གསུམ་དུ་གསལ། །ངེས་འབྱུང་སྙིང་རྗེ་མོས་གུས་དང་། །གནས་
ལུགས་བརྗོད་མེད་ལམ་དུ་ཁྱེར། །དེ་ལྟར་ཉམས་སུ་སུས་བླང་བར། །
ཚེ་འདིར་དངོས་གྲུབ་རྣམ་གཉིས་ཐོབ། །ཕྱི་མ་བདེ་བ་ཅན་གྱི་ཞིང་།།
པདྨོའི་སྦུབས་སུ་སྐྱེས་ནས་ཀྱང་། །སངས་རྒྱས་མཆོད་ཅིང་དམ་ཆོས་
ཉན། །མྱུར་དུ་བྱང་ཆུབ་ལུང་སྟོན་འགྱུར། །དེ་ཕྱིར་དད་དང་རྩོན་
ལྡན་རྣམས། །གུས་པས་ཉམས་སུ་བླང་བར་རིགས། །གང་གི་ངོ་བོ་
སྤྲོས་པ་ལས། །འདས་ཀྱང་རང་བཞིན་འོད་གསལ་པ། །འཆི་མེད་
མགོན་པོའི་ཞལ་ལུང་འདིས། འགྲོ་ཀུན་སྲིད་མཚོ་ལས་སྒྲོལ་ཤོག །
མངྒ་ལཾ། མཉྫ་གྷོ་ཥས་སོ། ། བྱེས ཀྱི། །མཚོ་བ གས་
མཆོག་གྱུར་བདེ་ཆེན་གླིང་བའི་བདེ་སྨོན་བཞུགས། །
༄༅། །བླ་མའི་ཐུགས་སྒྲུབ་ཡིད་བཞིན་ནོར་བུ་ལས། ཡིད་བཞིན་ནོར་བུ་ལྟ་བུའི་
མན་ངག་བཅུ་གསུམ་གྱི་ནང་གསེས་འཆི་དུས་བདེ་ཆེན་ཞིང་དུ་བགྲོད་པའི་གདམས་པ་
ཁོལ་ཕྱུངས་བཞུགས། ད་ལྟ་མ་འོངས་ང་ཡི་རྗེས་འཇུག་རྣམས༔ འཆི་བ་
སྦྱོང་བའི་གདམས་པ་འདི་ལ་འབད༔ ཆོས་ཀུན་མ་དག་སྣང་བ་
ཀུན་སྟོང་སྟེ སྟོང་པའི་ངང་ལས་ཧཱི༔ ཡིག་ཡོངས་གྱུར་ལས༔ རང་
300



རིག་རྒྱལ་པོ་གུ་རུ་སྣང་མཐའ་ཡས༔ དམར་གསལ་མཚན་དང་དཔེ་
བྱད་རྫོགས་པའི་སྐུ༔ ཆགས་བྲལ་སྤྲུལ་སྐུའི་ཆ་ལུགས་ཆོས་གོས་
གསུམ༔ གསོལ་ཞིང་པད་ཟླའི་གདན་ལ་འགྲོ་འདུལ་ཚུལ༔ ཕྱག་
གཡས་སྐྱབས་སྦྱིན་གཡོན་པས་ལྷུང་བཟེད་བསྣམས༔ འཁོར་དུ་
བྱམས་པ་འཇམ་དབྱངས་སྤྱན་རས་གཟིགས་ཕྱག་ན་རྡོ་རྗེ་ཀུན་
ཀྱང་སྐུ་མདོག་དཀརཿ དར་དང་རིན་ཆེན་རྒྱན་ལྡན་མཚན་དཔེ་
རྫོགས༔ ཕྱག་གཉིས་སྐྱབས་སྦྱིན་བཞེངས་པའི་སྟབས་ཀྱིས་
བཞུགས༔ ཀུན་གྱི་ཐུགས་ཀར་ཟླ་སྟེང་ཧཱི༔ཡིག་ལས༔ འོད་ཟེར་
འབར་ཞིང་འཁོར་འདས་ཀུན་ཁྱབ་པས༔ ཐམས་ཅད་བདེ་ཆེན་
ཞིང་དུ་དབུགས་དབྱུངས་གྱུར༔ ཨེ་མ་ཧོ༔ ཕྱོགས་བཅུ་དུས་གསུམ་
རྒྱལ་བ་སྲས་དང་བཅས༔ མ་ལུས་འཁོར་དང་བཅས་པ་འདིར་
གཤེགས་ལ༔ ཉི་ཟླ་པད་མའི་གདན་ལ་བཞུགས་སུ་གསོལ༔ ལུས་
ངག་ཡིད་གསུམ་གུས་པས་ཕྱག་འཚལ་ལོ༔ ཕྱི་ནང་གསང་བ་ཀུན་
བཟང་མཆོད་པས་མཆོད༔ ཉོན་མོངས་སྡིག་སྒྲིབ་མ་ལུས་མཐོལ་ལོ་
བཤགསཿ ཕྱིན་ཆད་མི་བགྱིད་རབ་ཏུ་བདག་གིས་བསྡམས༔ འགྲོ་
དོན་མཛད་པ་ཀུན་ལ་རྗེས་ཡི་རངས༔ ཕན་བདེའི་ཆོས་ཀྱི་འཁོར་
ལོ་བསྐོར་དུ་གསོལ༔ འགྲོ་བའི་དོན་དུ་མྱ་ངན་མི་འདའ་བཞུགས༔
དགེ་ཚོགས་མ་ལུས་འགྲོ་བའི་རྒྱུད་ལ་བསྔོ༔ བདག་དང་མཁའ་
oད。
。
301



oo
མཉམ་སེམས་ཅན་མ་ལུས་ཀུན༔ འཇིག་རྟེན་འདི་ནས་གཞན་དུ་
འཕོ་བའི་ཚེ༔ ནུབ་ཕྱོགས་བདེ་བ་ཅན་གྱི་ཞིང་ཁམས་སུ༔ མགོན་
པོ་འོད་དཔག་མེད་ཀྱི་ཞབས་དྲུང་དུ༔ པདྨོ་དམ་པར་བརྫུས་ཏེ་སྐྱེ་
བར་ཤོག༔ སྐྱེས་མ་ཐག་ཏུ་རྫོགས་པའི་སངས་རྒྱས་ཀྱི༔ ཞལ་
མཐོང་ལུང་བསྟན་གདམས་པ་རབ་ཐོབ་སྟེ༔ ས་བཅུ་ལམ་ལྔ་རང་
བཞིན་ངང་གིས་རྫོགས༔ མགོན་པོ་མཆོག་གི་གོ་འཕང་ཐོབ་པར་
ཤོག༔ སེམས་བསྐྱེད་དབང་གིས་འགྲོ་བའི་དོན་བརྩོན་ཕྱིརཿ སྤྲུལ་
པ་མང་པོས་སེམས་ཅན་དོན་བྱེད་ཤོག མགོན་པོ་འོད་དཔག་མེད་
པའི་ཐུགས་བསྐྱེད་པའི༔ ཁྱེད་ཀྱི་མཚན་ཐོས་ཡོན་ཏན་དྲན་པ་
ཡིས༔ བདག་གི་སྡིག་སྒྲིབ་བག་ཆགས་ཀུན་བྱང་ནས༔ སྐུ་གསུང་
ཐུགས་དང་ཡེ་ཤེས་ཡོན་ཏན་གྱི་ མཛད་པ་ཕྲིན་ལས་རྣམ་ཐར་
རྫོགས་གྱུར་ཅིག༔ དུས་གསུམ་རྒྱལ་བ་རྣམས་ཀྱི་བདེན་པ་དང་
འཇམ་དཔལ་དཔའ་བོའི་མཁྱེན་རབ་བརྩེ་བ་ཡི༔ སྟོབས་དང་གཟི་
བརྗིད་དཔག་མེད་བྱིན་རླབས་ཀྱིས༔ བདག་གིས་སྨོན་ལམ་འདི་
དག་འགྲུབ་གྱུར་ཅིག༔ གང་ཞིག་སྲིད་པ་བར་དོ་སྐྱེ་སྲིད་སོགས་
འཁྲུལ་པའི་དབང་གིས་འཁོར་བར་འཁྱམས་པ་ན་ དལ་བརྒྱད་
འབྱོར་བཅུ་ལྡན་པའི་ལུས་ཐོབ་སྟེ༔ དགེ་བའི་བཤེས་གཉེན་བཟང་
པོ་དང་འཕྲད་དེ༔ ཐོས་པའི་སྒོ་རྣམས་རིམ་པར་སྦྱངས་སྟོབས་་་་་་
302
o。
oད༠
oo



ཀྱི༔ ཚེ་གཅིག་སངས་རྒྱས་འགྲུབ་པར་བྱིན་གྱིས་རློབས༔ ཞེས་པའི་
སྨོན་ལམ་རྩེ་གཅིག་བཏབ་པ་དང༔ གཞན་ཡང་འོད་དཔག་མེད་པའི་མཚན་བརྗོད་ཅིང༔
གཟུངས་སྔགས་བཟླས་དང་སྐུ་རུ་ཡང་ཡང་བསྒོམ༔ དེ་ཡིས་ཚེ་འཕོས་བདེ་ཆེན་ཞིང་དུ་
སྐྱེ༔ ཁྱད་པར་སྤྱི་བོར་པདྨ་ཟླ་པའི་སྟེང༔ འོད་དཔག་མེད་པ་གཙོ་འཁོར་ཐམས་ཅད་
བསྒོམ༔ རང་གི་སྙིང་གར་འོད་ལྔའི་ཐིག་ལེའི་ནང་༔ རིག་པ་སྐྱེ་མེད་ཨཱ་ཡིག་དཀར་པོར་
བསྒོམ༔ རླུང་སེམས་གཉིས་མེད་རིགས་བདག་ཐུགས་ཀ་རུ༔ རིག་པ་གཏད་དེ་ཕཊ་སྒྲ་
བསྒྲག་པ་ཡིསཿ རྟེན་གྱིས་ཨཱ ཡིག་སྣང་མཐའི་ཐུགས་ཀར་ཐིམ༔ ལྷ་ཚོགས་འོད་ཞུ་མི་
དམིགས་ངང་དུ་བཞག༔ དེ་ལྟ་བུ་ཡི་བཙན་ཐབས་འཕོ་བར་འགྱུར༔ ཞེས་པའང་མཆོག་
གྱུརབདེ་ཆེན་གླིང་པས་མདོ་ཁམས་རྩི་ཀེ་ནོར་བུ་སྤུན་གསུམ་གྱི་བྲག་ནས་སྤྱན་དྲངས་པ་་་་
འདི་བདུད་རྩི་ལྔའི་འཕྲུལ་ཤོག་ལས་གཏན་ལ་ཕབ། རིམ་བཞིན་ཏུ་མཚོ་སྐྱེས་བླ་མ་དགྱེས་
པའི་འབངས་མཁྱེན་བརྩེ་དབང་པོས་བྲིས་པ་དགེའོ། །
། མི་ཕམ་བདེ་སྨོན་བཞུགས།
༄༅། །ན་མོ་གུ་རུ། འདིར་བདེ་བ་ཅན་དུ་སྐྱེ་བར་འདོད་པ་རྣམས་ཀྱི། བདེ་བ་ཅན་
དུ་སྐྱེ་བའི་རྒྱུ་བཞིའི་དོན་ཉམས་ལེན་ནི། སྐྱབས་སེམས་སྔོན་དུ་འགྲོ་བས།
ཨེ་མ་ཧོ། རང་སྣང་རྣམ་དག་བདེ་བ་ཅན་གྱི་ཞིང་། །ཕུལ་བྱུང་
བཀོད་པས་མངོན་པར་མཛེས་པའི་མཁར། །པད་ཟླའི་སྟེང་དུ་་་་་་
འདྲེན་པ་འོད་དཔག་མེད། །མཚན་དཔེའི་དཔལ་འབར་སྤྲུལ་སྐུའི་
ཆ་ལུགས་ཅན། །ཞལ་གཅིག་ཕྱག་གཉིས་མཉམ་བཞག་ལྷུང་བཟེད་
བསྣམས། །གཡས་གཡོན་སྤྱན་རས་གཟིགས་དང་མཐུ་ཆེན་ཐོབ། །
སངས་རྒྱས་བྱང་སེམས་དགྲ་བཅོམ་དཔག་མེད་བསྐོར། །དད་པའི་
303



སས་ལས༌
ཡིད་མཁར་མངོན་སུམ་གསལ་བར་གྱུར། །ཞེས་མོས་ལ་སངས་རྒྱས་འོད་
དཔག་མེད་ཀྱི་སྐུ་ལ་རྩེ་གཅིག་ཏུ་དམིགས་སྟེ་རང་གཞན་སེམས་ཅན་ཐམས་ཅད་སྒོ་གསུམ་་
འཇུག་པ་གཅིག་དྲིལ་གསོལ་བ་འདེབས་པར་མོས་ལ་མཚན་ལན་བདུན་སོགས་བརྗོད་ནས།
འདྲེན་པ་འོད་དཔག་མེད་པ་དགོངས་སུ་གསོལ། །རྒྱལ་པ་ཁྱེད་
ཀྱི་ཐུགས་བསྐྱེད་ཅི་བཞིན་དུ། །བླ་མེད་བྱང་ཆུབ་མཆོག་ཏུ་སེམས་
བསྐྱེད་དེ། །དགེ་བའི་རྩ་བ་ཇི་སྙེད་བགྱིས་པ་རྣམས། །ནུབ་ཕྱོགས་
བདེ་བ་ཅན་གྱི་ཞིང་ཁམས་སུ། །རྒྱལ་མཆོག་ཁྱེད་ཀྱི་དྲུང་དུ་སྐྱེས་
ནས་ཀྱང༌། །བརླབ་ཆེན་རྒྱལ་བའི་སྲས་ཀྱི་སྤྱོད་པ་ཀུན། །ཡོངས་སུ་
རྫོགས་པའི་སླད་དུ་བསྔོ་བགྱིད་ན། །ཚེ་འདི་འཕོས་མ་ཐག་ཏུ་དག་
པའི་ཞིང་། །བདེ་བ་ཅན་དུ་བརྫུས་ཏེ་སྐྱེ་བ་དང་། །འདྲེན་པ་འོད་
དཔག་མེད་ཀྱིས་ལུང་བསྟན་པ། །རྫོགས་སྨིན་སྦྱང་བ་མཐའ་རུ་ཕྱིན་
པར་ཤོག །སངས་རྒྱས་འོད་དཔག་མེད་ལ་གསོལ་བ་འདེབས། །
བདག་གི་བླ་མེད་བྱང་ཆུབ་སེམས་བསྐྱེད་ནས། །དགེ་རྩ་མཐའ་དག་
བདེ་ཆེན་ཞིང་མཆོག་ཏུ། །སྐྱེ་ཕྱིར་བསྔོ་ན་འགྲུབ་པར་བྱིན་གྱིས་
རློབས༑ །
ཨོཾ་ཨ་མི་དྷེཝ་ཧི དད་མོས་རྩེ་གཅིག་པས་ཅི་འགྲུབ་བརྗོད་མཐར་འཁོར་
གསུམ་མི་རྟོག་པའི་ངང་ལ་མཉམ་པར་བཞག །དགེ་བ་འདི་ཡི་སོགས་བསྔོ་སྨོན་བྱའོ། །
ཅེས་པ་འདིའང་འཇམ་མགོན་མི་ཕམ་རིན་པོ་ཆེའི་གསུངས་ལ། བླ་མ་འོད་གསལ་གྱི་
ཐུགས་བཞེད་དུ་བསྐྱེད་ཆོག་སོགས་པདྨ་བི་ཛས་གསར་བསྣན་དང་སྙིང་པོ་བཟླ་བ་ཙམ་་་་
304



རྣམས་བསྣན་པ་དགེའོ། བའི།རབ་བབ་
ཀྱི
་
འཇིགས་མེད་བསྟན་ཉིའི་བདེ་སྨོན་བཞུགས། །
༄༅། བཅོམ་ལྡན་འོད་དཔག་མེད་ལ་ཕྱག་འཚལ་ལོ། །གང་
མཚན་གྲགས་པ་དཀར་པོའི་ག་བུར་རྡུལ། །མཐའ་ཡས་ཞིང་ཁམས་
རྒྱ་མཚོའི་ཁྱོན་ཡངས་པོར། །རྣ་ལུང་དཔྱངས་པའི་མོད་ལ་སྲིད་པའི་
སྨག །སྐྲག་མཛད་འོད་མཚན་སྟོང་འབར་ལ་ཕྱག་འཚལ། །གང་
གིས་གྲངས་མེད་བསྐལ་པའི་སྔོན་རོལ་ནས། །བགྲང་ཡས་བྱང་ཆུབ་
སྤྱོད་པའི་ཁུར་བཟུང་ནས། །འཕགས་པའི་སྨོན་ལམ་རྒྱ་མཚོའི་ས་
མཐར་སོན་པས། །བདེ་ལྡན་ཞིང་ཁམས་བཟུང་ལ་ཕྱག་འཚལ་ལོ། །
གང་དག་ང་ཡི་མིང་ཙམ་ཐོས་པ་ཡང་། །ཕུན་ཚོགས་དག་པའི་ཞིང་
དེར་དྲང་བྱ་ཞེས། །བདེན་གསུང་སེང་གེའི་སྒྲ་དབྱངས་བསྒྲགས་
མཛད་པའི། །ཐུགས་བསྐྱེད་བདེན་པས་བདག་སོགས་སྐྱོབས་མཛོད་
ཅིག །སངས་རྒྱས་གངྒའི་བྱེ་སྙེད་དུ་མའི་ཞིང་། །ཡོན་ཏན་ཕུང་པོ་
བསྡུས་འདྲའི་འཇིག་རྟེན་ཁམས། །བདེ་བ་ཅན་ཞེས་མངོན་བརྗོད་
མ་འཁྲུལ་བ། །དེར་ནི་བདག་ཅག་སྨོན་པའི་སྒོ་འཕར་ཕྱེ། །ལག་
མཐིལ་ལྟར་མཉམ་ཡིད་བཞིན་བཀོད་པའི་ཞིང༌། །རིན་ཆེན་དབྱིག་
བརྒྱའི་ལྗིད་ཀྱིས་རྣམ་སྒེགས་ཤིང་། །མནྡ་ར་བའི་འཁྱུད་མོས་ཉེར་
305



བཅིངས་པ། །བདེ་ལྡན་དག་པའི་ཞིང་དེར་སྐྱེ་བར་ཤོག །ལྷ་རྫས་
རིན་ཆེན་ལྗོན་པའི་གར་སྟབས་དང༌། །སྤོས་ཆུའི་ཆུ་ཀླུང་འབབ་་་་་
པའི་སྙན་འགྱུར་གླུ། །འགྲན་པ་བཞིན་དུ་ཀུན་ནས་སྣང་བའི་་་་་་་
དཔྱིད༑ །བདེ་ལྡན་དག་པའི་ཞིང་དེར་སྐྱེ་བར་ཤོག །སངས་རྒྱས་
སྤྲུལ་པའི་གཉིས་སྐྱེས་གཞོན་ནུ་ཡང་། །འཕགས་པའི་རྣམ་ཐར་རྒྱ་
མཚོའི་སྒྲ་དབྱངས་ལས། །ངོམ་པ་མིན་པའི་གླུ་རུ་མི་འཛིན་པའི། །
བདེ་ལྡན་དག་པའི་ཞིང་དེར་སྐྱེ་བར་ཤོག །སྡུག་བསྔལ་འཇིགས་
པའི་མིང་ཡང་མི་གྲགས་ཤིང་། །བདེ་བའི་རྒྱུ་ཚོགས་ནམ་ཡང་
འཛད་མེད་པའི། །ཞིང་གི་ཡོན་ཏན་སུས་ཀྱང་གཞལ་དཀའ་བ། །
བདེ་ལྡན་དག་པའི་ཞིང་དེར་སྐྱེ་བར་ཤོག །གང་ན་འཚོ་ཞིང་གཞིས་
པའི་འདྲེན་པ་མཆོག ། ། །ཀུན་གཟིགས་སྐྱོབ་པ་མཚུངས་མེད་འོད་
མཐའ་ཡས། །བློ་མཆོག་སེམས་དཔའི་ཚོགས་ཀྱིས་ཡོངས་བསྐོར་བ། །
ལྟ་བའི་སྐལ་བཟང་སྣང་བ་རྙེད་གྱུར་ཅིག །ཀུན་ཤེས་བཟོད་པ་ཐོབ་
ཅིང་རིགས་པ་རྒྱས། །ཆོས་ཉིད་ཞི་བ་རྟོགས་པའི་ཡེ་ཤེས་ཅན། །
རྒྱལ་སྲས་ཚོགས་མཆོག་འདུས་པའི་ལྷ་གྲལ་དུ། །བསོད་ནམས་གཟི་
བརྗིད་ཆེན་པོའི་མཐུ་གནས་ཤོག །མདོར་ན་ཀུན་བཟང་སྤྱོད་པ་
རྨད་བྱུང་བས། །འོད་དཔག་མེད་པའི་གནས་རབ་ཐོབ་ནས་སླར། །
རྫོགས་སྨོན་སྦྱངས་བའི་ཡོན་ཏན་མི་ཟད་པ། །དོན་གཉིས་ལྷུན་གྱིས་
306



འགྲུབ་པའི་བཀྲ་ཤིས་ཤོག །ཅེས་པའང་དོན་གཉེར་ཅན་བློ་ལྡན་དང་ལུང་རྟོགས་
སྨྲ་བའི་ཉི་མ་དག་གི་ངོར་སྤྲང་སྨྱོན་འཇིགས་མེད་པས་གང་དྲན་རྡོལ་ཐབས་སུ་སྨྲས་པའི་
ཡི་གེ་པ་ནི་ཤཱཀྱའི་བཙུན་པ་འཇིགས་མེད་བཟང་པོས་བགྱིས་པ་དགེ་ཞིང་བཀྲ་ཤིས་པར་་་་
གྱུར་ཅིག ། །
འུ །བཅོམ་ལྡན་འདས་འོད་དཔག་མེད་ལ་ཕྱག་འཚལ་ལོ། །
ཡང་ཡང་དྲན་ནོ་ཞིང་ཁམས་བདེ་བ་ཅན། །སྙིང་ནས་དྲན་ནོ་་་
འདྲེན་པ་འོད་དཔག་མེད། །རྩེ་གཅིག་དྲན་ནོ་རྒྱལ་སྲས་རྒྱ་མཚོའི་
འཁོར༑ །བྱིན་གྱིས་རློབས་ཤིག་སྐྱབས་མེད་སྐྱོབས་པའི་ཚོགས། །
ཐུགས་རྗེའི་བདག་ཉིད་མགོན་པོ་ཁྱེད་རྣམས་ལ། །གུས་པས་ཕྱག་
འཚལ་མཆོད་སྤྲིན་རྒྱ་མཚོས་མཆོད། །སྡིག་ལྟུང་ཀུན་བཤགས་དགེ་
ལ་རྗེས་ཡི་རངས། །ཆོས་འཁོར་བསྐོར་བཞིན་མྱ་ངན་མི་འདར་་་་་
གསོལ༑ །བདག་གིས་མཁའ་མཉམ་འགྲོ་བའི་དོན་སླད་དུ། །ཡང་
དག་རྫོགས་པའི་བྱང་ཆུབ་བསྒྲུབ་བྱའི་ཕྱིར། །སངས་རྒྱས་ཞིང་་་་་་
ཁམས་ཡོངས་སུ་སྦྱོང་བ་ཡི། །རྣམ་ཐར་སྨོན་ལམ་རྒྱ་མཚོ་རྫོགས་
གྱུར་ཅིག །འདིས་མཚོན་དགེ་བས་བདག་གཞན་ཡིད་ཅན་ཀུན། །
ཕྱི་མ་དག་པའི་ཞིང་ཁམས་བདེ་བ་ཅན། །རྨད་བྱུང་ངོ་མཚར་་་་་་་་
བཀོད་པས་རབ་མཛེས་པར། །སྐྱེས་ནས་ཐེག་མཆོག་དགའ་སྟོན་
མྱོང་བར་ཤོག །བདེ་བ་ཅན་དུ་སྐྱེ་བའི་རྒྱུ་བཞི་ཚིག་ཉུང་ངུས་བསྟན་པའི་སྨོན་ལམ་་
འདིའང་བཤེས་གཉེན་དམ་པཨོ་ཊི་ཡ་ནའི་ངོར་འཇིགས་མེད་གླིང་པས་སོ། །དཔེ་གཅིག་
307



ཏུ་འཇིགས་མེད་བསྟན་པའི་ཉི་མས་མཛད་ཅེས་གསུངས། །
རྒྱལ་བ་འོད་དཔག་མེད་མགོན་ལ། །གསོལ་བ་འདེབས་སོ་བྱིན་
གྱིས་རློབས། །ཚེ་འདི་འཕོས་མ་ཐག་པ་རུ། །བདེ་བ་ཅན་དུ་དྲོངས་
དུ་གསོལ། །བློ་བཟང་ངོར་འཇིགས་མེད་བསྟན་པའི་ཉི་མས་སོ། །
བཀཐོག་སི་ཏུ་ཆོས་ཀྱི་རྒྱ་མཚོའི་བདེ་སྨོན་བཞུགས།
༄༅། །ཨེ་མ་ཧོ། འདི་ནས་ནུབ་ཀྱི་ཕྱོགས་རོལ་སྟེང་གི་ཆ། །
ཐུགས་བསྐྱེད་སྨོན་ལམ་ལས་གྲུབ་བདེ་ཆེན་ཞིང་། །དེ་དབུས་བཅོམ་
ལྡན་མགོན་པོ་འོད་དཔག་མེད། །རྒྱལ་སྲས་འཁོར་ཚོགས་རྒྱ་མཚོའི་
དབུས་ན་བཞུགས། །ལུས་ངག་ཡིད་རབ་གུས་པས་ཕྱག་འཚལ་་་་་་
ཞིང་། །དངོས་འབྱོར་ཡིད་སྤྲུལ་མཆོད་འབུལ་སྡིག་ལྟུང་བཤགས། །
དགེ་ལ་ཡི་རང་ཆོས་འཁོར་སྐོར་བར་བསྐུལ།།ཡུན་རིང་བཞུགས་
གསོལ་དགེ་རྩ་བྱང་ཆུབ་བསྔོ། །ནམ་མཁས་ཁྱབ་པའི་ཕ་མ་སེམས་
ཅན་ཀུན། །རྣམ་མཁྱེན་རྫོགས་པའི་སངས་རྒྱས་ཐོབ་པར་བྱ། །དེ་
ཕྱིར་བདག་གི་དུས་འདི་ནས་བཟུང་སྟེ། །བྱང་ཆུབ་བར་དུ་རྒྱལ་
སྲས་སྤྱོད་ལ་བསླབ། །འདིས་མཚོན་དུས་གསུམ་བསགས་པའི་དགེ་
ཚོགས་ཀུན། །འགྲོ་རྣམས་རྫོགས་པའི་སངས་རྒྱས་ཐོབ་ཕྱིར་བསྔོ། །
དེ་མ་ཐོབ་པའི་ཚེ་རབས་ཐམས་ཅད་དུ། །བདེ་ཆེན་ཞིང་སྐྱེས་རྒྱལ་
308



བའི་ཞལ་མཐོང་ཤོག །ཀཿཐོག་སི་ཏུ་ཆོས་ཀྱི་རྒྱ་མཚོས་སོ། །
ན
་
གླག་བླ་ཆོས་འགྲུབ་ཀྱི་བདེ་སྨོན་བཞུགས། །
༄༅། །ཨེ་མ་ཧོ། །ནུབ་ཕྱོགས་བདེ་ཆེན་རིང་བཞིན་སྤྲུལ་པའི་
ཞིང་། །ངོ་མཚར་བཀོད་པ་བསམ་གྱིས་མི་ཁྱབ་པར། །འདྲེན་
མཆོག་རྒྱལ་བ་མགོན་པོ་འོད་དཔག་མེད། །ཉེ་སྲས་བརྒྱད་སོགས་
འཁོར་ཚོགས་རྒྱ་མཚོས་བསྐོར། །སངས་རྒྱས་འཇིག་རྟེན་དབང་
ཕྱུག་རྒྱལ་པོའི་དྲུང༌། །གང་ཁྱོད་དགེ་སློང་ཆོས་ཀྱི་འབྱུང་གནས་
ཀྱིས། །ཐུགས་དམ་དགོངས་ཤིག་ཡེ་ཤེས་སྤྱན་གྱིས་གཟིགས། །
བདག་གི་མོས་གུས་ཡིད་ལ་ལྷང་ངེར་གསལ། །ཕྱག་དང་དངོས་
འབྱོར་ཡིད་ཀྱིས་སྤྲུལ་པས་མཆོད། །སྡིག་ལྟུང་སྙིང་ནས་བཤགས་
ཤིང་སྡོམ་པར་བགྱི། །འཁོར་འདས་དགེ་ལ་ཡི་རང་ཆོས་འཁོར་
བསྐུལ། །འགྲོ་གྲོལ་བར་དུ་རྟག་པར་བཞུགས་གསོལ་འདེབས། །
ཚད་མེད་བཞི་དང་བྱང་ཆུབ་སེམས་མཆོག་བསྐྱེད། །དུས་གསུམ་
དགེ་ཚོགས་བྱང་ཆུབ་ཆེན་པོར་བསྔོ། །དེང་ནས་དུས་གསུམ་སྤྱོད་
ལམ་ཐམས་ཅད་དུ། །མཚན་དཔེ་སྐུ་ལ་དམིགས་པའི་ཏིང་འཛིན་
དང་། །ངག་གི་སྒྲིབ་སྦྱོང་མཚན་ནས་ཡང་ཡང་སྒྲོགས། །འདུན་
དང་དད་པས་གང་སྣང་ཞིང་ཁམས་བསྒོམ། །དོན་མེད་ཚེ་འདིའི་བྱ་
309



བ་རྒྱང་བསྲིངས་ཏེ། །དབེན་པའི་གནས་སུ་དྲན་ཤེས་བག་ཡོད་
ཀྱིས༑ །སྨོན་ལམ་ཟབ་མོའི་སྒྲུབ་པ་རྩེ་གཅིག་པས། །ཕྱི་མའི་དོན་
ཆེན་མ་ལུས་འགྲུབ་པར་ཤོག །གལ་ཏེ་གློ་བུར་འཆི་བའི་དུས་བྱུང་
ན༑ །འོད་དཔག་མེད་མགོན་གསལ་བའི་ཐུགས་ཀ་རུ། །རྣམ་ཤེས་
གཏད་པས་ཐུགས་རྗེ་སྨོན་ལམ་གྱིས། །བདེ་བ་ཅན་དུ་ཡུད་ཀྱིས་
སླེབས་པར་ཤོག །ནམ་ཞིག་ཚེ་ཡི་དུས་མཐར་ཐུག་པ་ན། །ལུས་
དང་ལོངས་སྤྱོད་གང་ལ་ཆགས་མེད་པར། །དག་པའི་ཞིང་ཁམས་་་་
རྟེན་དང་བརྟེན་པ་ལ། །འདུན་པས་སྨོན་ལམ་བཟང་པོས་མཚམས་
སྦྱོར་ཤོག །འཆི་ཁའི་བར་དོ་འཆར་བར་བརྩམ་པའི་ཚེ། །བདེ་
གཤེགས་བཅུ་ཕྲག་གཉིས་དང་འོད་དཔག་མེད། །འཁོར་ཚོགས་
མངོན་སུམ་སྣང་ལ་ཡོངས་མེད་ངང༌། །ཞིང་དེར་བསྒྲོད་ནས་རབ་
དགའི་ས་ཐོབ་ཤོག །བཟང་པོ་སྤྱོད་པའི་སྨོན་ལམ་ཡོངས་རྫོགས་
ཤིང་། །སྙིང་རྗེའི་ཤུགས་ཀྱིས་འཁོར་བ་མི་འདོར་བར། །རབ་
འབྱམས་ཕྲིན་ལས་འབར་བས་འགྲོ་བ་རྣམས། །འདྲེན་པའི་དེད་་་་
དཔོན་མཆོག་ཏུ་བདག་གྱུར་ཅིག །ཅེས་བདེ་སྨོན་བསྡུས་པ་ཞིག་དགོས་ཞེས་་་
དགེ་རྒན་ཚེ་དབང་གིས་བསྐུལ་ངོར་ཆོས་ཀྱི་མིང་ཅན་པས་བྲིས་པ་འདིས་ཀྱང་འབྲེལ་ཚད་་
བདེ་བ་ཅན་དུ་སྐྱེ་པའི་རྒྱུར་གྱུར་ཅིག །དགེའོ། །མངྒ་ལཾ།
310



བ་ ཞེ་ཆེན་རྒྱལ་ཚབ་ཀྱི་བདེ་སྨོན་བཞུགས། །
༄༅། །བསྐལ་བཟང་རྒྱལ་བའི་གཙོ་བོ་འོད་དཔག་མེད། །པདྨ་
རཱ་གའི་ལྷུན་པོ་ལྟར་འབར་སྐུ། །ཞལ་གཅིག་ཕྱག་གཉིས་མཉམ་
བཞག་ལྷུང་བཟེད་འཛིན། །མཚན་དང་དཔེ་བྱད་འབར་ལ་གསོལ་
བ་འདེབས། །ལེ་རྒན་དར་དང་ལི་ཁྲིའི་མདངས་འཛིན་པའི། །ཆོས་
གོས་རྣམ་གསུམ་ཟླུམ་པོར་བགོས་པས་ཀླུབ། །དྲི་མེད་པདྨ་སྟོང་ལྡན་
ཟླ་དཀྱིལ་དབུས། །གཡོ་མེད་སྐྱིལ་ཀྲུང་བཞུགས་ལ་གསོལ་བ་་་་་་་་
འདེབས། །སེམས་དཔའ་ཆེན་པོ་བརྒྱད་དང་སེམས་མ་བརྒྱད། །སྒོ་
བ་བཞི་དང་ཚངས་སྤྱོད་ཐུབ་པ་དྲུག །ཀུན་ཀྱང་མཉེན་ལྕུག་འཁྲིལ་
ལྡེམ་ཞི་བའི་ཆོས། །རྒྱན་དང་ཕྱག་རྒྱུར་རྫོགས་ལ་གསོལ་བ་་་་་་་་
འདེབས༑ །རིན་ཆེན་སྣ་ཚོགས་ཁང་བརྩིགས་ཁྲུས་ཀྱི་རྫིང་། །དཔག་
བསམ་ཤིང་དང་འདོད་འབྱུང་གཏེར་བུམ་དང་། །སྤྲུལ་པའི་བྱ་
ཚོགས་ཆོས་ཀྱི་སྒྲ་སྙན་ཅན། །བསམ་པས་ཞིང་གི་བཀོད་པར་གསོལ་
བ་འདེབས། །མགོན་པོ་ཁྱེད་ཀྱི་ཞིང་དང་སྐུའི་བཀོད་པར། །ཉམས་
འགྱུར་ཡིད་ལ་རི་མོར་བྲིས་བྱས་ཏེ། །གང་གི་ཡོན་ཏན་དྲན་པས་
གསོལ་འདེབས་ན། །དུས་མིན་འཆི་སོགས་རྐྱེན་ངན་ཞི་བ་དང་། །
རིང་པོའི་ཚེ་དང་དཔལ་འབྱོར་ཕུན་ཚོགས་ལྡན། །ཕྱི་མ་དག་པའི་
ཞིང་མཆོག་བླ་མེད་དེར། །པདྨའི་སྦུབས་ནས་དོན་གཉིས་ལྷུན་གྲུབ་
311



ཤོག །ས་པའང་མགོན་པོ་འོད་དཔག་མེད་ཀྱི་གསོལ་འདེབས་འདི་ཡང་པདྨ་བི་ཛས་
སྦྱར་བའོ། །བཀྲ་ཤིས། ་ ་
ན་ ་ ལ་བ :
བདེ་བ་ཅན་གྱི་གསོལ་འདེབས་སྨོན་ལམ་བཞུགས།
༄༅། །སངས་རྒྱས་འོད་དཔག་མེད་ལ་ཕྱག་འཚལ་ལོ། །ཨོ་
རྒྱན་པད་མ་འབྱུང་གནས་ལ་གསོལ་བ་འདེབས། །འཕགས་མཆོག་
སྤྱན་རས་གཟིགས་ཀྱིས་ལམ་སྣ་དྲོངས། །རྒྱལ་སྲས་མཐུ་ཆེན་ཐོབ་
ཀྱིས་བར་ཆད་སོལ། །དྲིན་ཆེན་རྩ་རྒྱུད་བླ་མས་ཐུགས་རྗེས་ཟུངས། །
ལས་ངན་སྡིག་སྒྲིབ་དག་པར་བྱིན་གྱིས་རློབས། །གནད་གཅོད་སྡུག་
བསྔལ་ཞི་བར་གྱིས་རློབས། །བདག་གཞན་འདི་ནས་ཚེ་འཕོས་གྱུར་
མ་ཐག །སྐད་ཅིག་ལག་པ་བརྐྱང་བསྐུམ་ཡུད་ཙམ་གྱིས། །བདེ་བ་
ཅན་དུ་སྐྱེ་བར་བྱིན་གྱིས་རློབས། །རྒྱལ་བའི་སྲས་མཆོག་དམ་པར་
བྱིན་གྱིས་རློབས། །ཁམས་གསུམ་སེམས་ཅན་བདག་གིས་འདྲེན་་་་་
པར་ཤོག །ཅེས་པའང་ལས་རབ་རྩལ་གྱི་སོ། །ཆེ་ཡོལ་རིག་འཛིན་ཆེན་པོའི་ཡང་ཟེར།
པའངམས་
oད༠
བདེ་ཆེན་ཞིང་གི་བཀོད་པ་ལྕགས་ཁམས་གསེར་
དུ་འགྱུར་བའི་གདམས་པ་བཞུགས༔
བ་ཏུཾ༔ ཨེ་མ་ཧོ༔ ཆོས་ཉིད་བདེན་པ་མངོན་སུམ་མཐོང་བའི་ཚེ༔
312



སྣང་སྲིད་ཡེ་དག་ནམ་མཁའ་གཅིག་གི་ངང༔ ཁྱད་དུ་འཕགས་པའི་
ཞིང་ཁམས་བདེ་བ་ཅན་ཡུལ་སྣང་བཀོད་པ་བསམ་གྱིས་མི་ཁྱབ་
པ༔ གཅིག་ཏུ་བསྡུས་པས་མགོན་པོ་འོད་དཔག་མེད༔ གཙོ་དང་
ཡང་འཁོར་སངས་རྒྱས་འགྲོ་བའི་མགོན༔ འོད་དཔག་མེད་དང་
མགོན་པོ་སྤྱན་རས་གཟིགས༔ མཐུ་ཆེན་ཐོབ་དང་སངས་རྒྱས་བྱེ་བ་
ཕྲག༔ སྐུ་གསུང་ཐུགས་ལས་སྤྲུལ་བ་གང་འདུལ་དུ༔ ངོ་མཚར་
ཆེན་པོའི་ཞིང་གི་བཀོད་པ་རྫོགས༔ འཁོར་འདས་ཡེ་ནས་མ་བཅོས་
གཞི་ཡི་ངང༔ འོད་གསལ་འཁོར་དང་འཁོར་ཡུག་བརྡལ་བའི་
གཤིས༔ སྤངས་བླང་མེད་པ་མཐའ་བྲལ་དོན་དམ་སེམས༔ དབྱེར་
མེད་ངང་དུ་འདའ་བར་སེམས་བསྐྱེད་དོ༔ རང་བཞིན་གཉུག་མའི་
རང་གདངས་སོ་མའི་ངང༔ རྟོག་པས་བར་མ་ཆོད་པའི་དག་སྣང་
ལ༔ མངོན་སུམ་ཞིང་ཁམས་ཡོན་ཏན་རྒྱན་དུ་བཀོད༔ ཡིད་སྤྲུལ་ཡེ་
ཤེས་མདངས་ལ་ཐབས་ཀྱིས་མཆོད༔ ཚེ་འདིའི་སྣང་བ་ནུབ་པར་
གྱུར་མ་ཐག༔ དཀར་ལམ་དམར་ཆའི་ཀུན་གཞིའི་རླུང་ཆེན་
འཕགས༔ ཤུགས་ལ་ཁད་དྲངས་རླུང་སེམས་བསྡུ་བའི་སྐབས་
འོད་དཔག་མེད་དང་ཞིང་ཁམས་མངོན་གྱུར་ཤོག༔ གཞི་རིག་དག་
པ་རྒྱལ་བ་འོད་དཔག་མེད༔ ལམ་རིག་རྩལ་སྣང་མ་པང་བུ་འཇུག་
ཏུ་ཀུན་བཏགས་རྩོལ་བས་མ་བཅིངས་གདོད་མའི་གཤིས༔
O)O
Olo
313



དབྱིངས་རིག་དབྱེར་མེད་ངང་དུ་གྲོལ་བར་ཤོག༔ དེ་ཚེ་བག་ཆགས་
རྐྱེན་གྱིས་མ་བསྒྲིབ་པར༔ འོད་གསལ་གཞི་ཡི་དབྱིངས་ལྔ་ཤར་བའི་
ཚེ༔ རང་སྣང་ལོངས་སྐུའི་ཞིང་དུ་དབུགས་དབྱུང་ནས༔ ངོ་ཤེས་
རྩལ་རྫོགས་བསྟན་པ་ཐོབ་པར་ཤོག༔ འདིར་སྣང་ཆོས་ཞུས་འབྲེལ་
བ་གང་ཆེ་དང་༔ དབང་ཐོབ་རྒྱུད་ལུང་མན་ངག་ཟིན་པའི་མོད།
རྒྱལ་ཐབས་སྤྱི་བླུགས་བླ་མ་སློབ་མའི་ཚོགས་ གཅིག་ནས་གཅིག་
འབྲེལ་ནམ་མཁའི་གར་ཁྱབ་པ༔ རྒྱང་ཐག་མི་རིང་ཀུན་བཟང་རང་
ངོར་སངས༔ འབྲས་བུ་སྨོན་པའི་འཁོར་ལོར་སད་པར་ཤོག༔
འདིའི་མཐུས་རྣམ་དཀར་དགེ་བའི་བསོད་ནམས་ཀྱིས༔ དཀར་
ནག་འབྲེལ་བའི་མཁའ་ཁྱབ་སེམས་ཅན་རྣམས ། འདིར་སྣང་
བསྡུས་ནས་དབྱིངས་སྣང་སད་པའི་ཚེ༔ མངོན་སུམ་ཉིད་དུ་ཞིང་
ཁམས་འཁྲིད་པར་ཤོག༔ བདག་གི་སྒོ་གསུམ་བྱ་བ་དགུ་སྤྲུགས་
ནས༔ འདུས་དང་འདུ་བྱས་མ་ལུས་གཅིག་འདུས་པ༔ སོ་སོར་མི་
འཕྲོ་གཅིག་ཏུ་གདེངས་ཐོབ་ནས༔ ཐོག་མཐའ་མཉམ་པའི་སངས་
རྒྱས་མྱུར་ཐོབ་ཤོག༔ ཅེས་པའང་མར་ངོས་ཉེར་བརྒྱད་ཀྱི་དགུང་མོར་ཨོ་རྒྱན་
བསྟན་འཛིན་པའི་ངོར་རྐོང་གཏེར་པས་གང་དྲན་དུ་སྨྲས་པའོ། ། ། །
(O
O
00
གནས་ལུགས་གནང་།
ད
མ་པ་་་་་་
314



པ་ ཀུན་བཟང་གཞན་ཕན་གྱི་བདེ་སྨོན་བཞུགས།
།
༄༅། །ཨེ་མ་ཧོ༔ སྐྱབས་ཀུན་འདུས་བླ་མ་འོད་དཔག་མེད། །
འཁོར་སངས་རྒྱས་བྱང་སེམས་ཉན་རང་ཚོགས། །བདག་གསོལ་བ་
འདེབས་སོ་བྱིན་གྱིས་རློབས། །མཆོག་ཐུན་མོང་གཉིས་ཀྱི་དངོས་
གྲུབ་སྩོལ། །ཨོཾ་ཨཱཿགུ་རུ་ཨ་མི་ཏ་བྷ་སརྦ་སིདྡྷི་ཕ་ལ་ཧཱུྃ། ཀྱེ་མ་ཀྱེ་
ཧུད་བདག་འདྲའི་སེམས་ཅན། །ཚེ་རབས་མིང་པོས་འཁོར་བའི་
གྲོང་ན། །ངན་སོང་རྒྱུ་བསྒྲུབས་ད་དུང་སྒྲུབ་བཞིན། །རྟེན་འདི་
བོར་འཕྲལ་རིགས་དྲུག་སྡུག་བསྔལ། །བདག་ཉིད་གཅིག་པུའི་ཐོག་
ཏུ་བབས་ན། །སྐྱབས་གནས་རེ་ལྟོས་གཞན་ན་མེད་པས། །འདྲེན་
པ་འོད་དཔག་མེད་པ་ཁྱེད་མཁྱེན། །སྡིག་ལྡན་ལས་ངན་འཁོར་བའི་
གཏིང་རྡོ། །ཚེ་འདིའི་བྱ་བས་སྣང་བ་བྲིད་ནས། །གཏན་གྱི་ལྷ་ཆོས་
བསྒྲུབ་པ་མ་ཤེས། །ཡེངས་མ་ལམ་ལ་མི་ཚེ་ཟད་ནས། །འཆི་བདག་
གཤིན་རྗེའི་བསུ་མ་བྱུང་ན། །སྐྱབས་གནས་རེ་ལྟོས་གཞན་ན་མེད་
པས། །ཐུགས་རྗེས་གཟིགས་ཤིག་འོད་དཔག་མེད་མགོན། །ད་ལྟའི་
གནས་སྐབས་སྒོམ་པ་ཉམས་མྱོང་། །ལེ་ལོའི་དབང་གྱུར་བསྟན་པ་
མ་ཐོབ། །བར་དོའི་འཁྲུལ་སྣང་འཇིགས་སྐྲག་བྱུང་ན། །ཁྱེད་ལས་
གཞན་པའི་སྐྱབས་གནས་མེད་པས། །བདེ་ཆེན་ཞིང་དྲོངས་འོད་
དཔག་མེད་མགོན། །བསམ་གྱིས་མི་ཁྱབ་ཞིང་གི་བཀོད་པ། །འོད་
315
ན
།



ས
9
དཔག་མེད་མགོན་གཙོ་འཁོར་ཡོངས་རྫོགས། །བདག་དང་བདག་
ལ་བཟང་ངན་འབྲེལ་ཐོགས། །སྐྱེ་འགྲོ་ཀུན་གྱིས་མྱུར་དུ་མཇལ་
བའི༑ །སྨོན་ལམ་དམ་པ་འགྲུབ་པར་ཤོག་ཅིག །ཅིས་པའི་སྨོན་ལམ་འདི་
ཀུན་བཟང་གཞན་ཕན་གྱིས་སོ། །
པ་ཚོ། ང་ཚོ་གནས།
དག་སྣང་ལས་སྣང་མཐས་མངོན་གསུམ་
གསུངས་པའི་སྨོན་ལམ་ནི་
༄༅། །ན་མོ་གུ་རུ་ཡེ༔ རང་རིག་བྱང་ཆུབ་སེམས་ཀྱི་གདེངས་ཆེན་པོས༔ ཨེ་མ་
ཧོ༔ རང་སྣང་རྣམ་དག་དོན་གྱི་འོག་མིན་དབྱིངས༔ ཡེ་ཤེས་བཀོད་
པ་འཕྲུལ་གྱི་ཞིང་ཁམས་སུ༔ གཞི་ཡི་ཆོས་སྐུ་རྒྱལ་བ་འོད་དཔག་
མེད༔ རང་རྩལ་བྱང་སེམས་ཚོགས་ཀྱི་ཚོམ་བུར་ངོམས༔ ཤེས་རབ་
ཡེ་ཤེས་མངོན་གྱུར་རྩལ་ཤུགས་ཀྱིས༔ ནམ་ཞིག་སྣང་བ་གནས་སུ་
འགྱུར་བའི་ཚེ༔ གདོད་མའི་ཡེ་གདེང་མཆོག་དེ་ཚད་ཕེབས་ནས༔
དོན་གཉིས་མཐར་ཕྱིན་སྐུ་བཞི་མངོན་འགྱུར་ཤོག༔ རང་སྣང་བདེ་
བ་ཅན་གྱི་རྟེན་བརྟེན་པར༔ ཡིད་ལ་མངོན་བྱེད་སྨོན་པ་འདི་བརྗོད་
བྱ༔ ས་མ་ཡ༔ རྒྱ་རྒྱ་རྒྱ༔ དྷ་ཐིམ༔ ཅེས་པ་འདི་ཡང་ཁྲག་འཐུང་བདུད་འཇོམས་
རྡོ་རྗེས་སྙན་གྲགས་ཀྱི་ངོར་ཕབས་པའོ༔ མངྒ་ལམ༔ དགེའོ༔
ཀྱིལ་ན། ། ལན་གང་
ਸਕੈਨ ਇਨ ਲਾ ਸਕਦਾ
316
。
。ད。



ལྕགས་ཀོང་རྡོ་རྗེ་དགྲ་འདུལ་གྱི་བདེ་སྨོན་བཞུགས། །
༄༅། །ཨེ་མ་ཧོ། ནུབ་བདེ་ཆེན་ཞིང་བཞུགས་བཅོམ་ལྡན་
འདས། །མགོན་འོད་དཔག་མེད་པ་སྲས་འཁོར་བཅས། །སེམས་རྩེ་
གཅིག་དྲན་པས་མངོན་དུ་བྱ། །ཚིག་ཁ་ཙམ་མ་ཡིན་གདུང་ཤུགས་
ཀྱིས༑ །སྙིང་རུས་པའི་གཏིང་ནས་གསོལ་བ་འདེབས། །ཐུགས་བརྩེ་
བས་དགོངས་ལ་བྱིན་གྱིས་རློབས། །གནས་ངན་འགྲོའི་འཇིགས་
ལས་སྐྱབས་ཏུ་གསོལ། །ཡོངས་འགྲོ་བའི་དེད་དཔོན་ཁྱེད་རྣམས་ལ།།
བདག་གུས་པས་ཕྱག་འཚལ་མཆོད་པ་འབུལ། །ལས་སྡིག་བཤགས་
དགེ་ལ་རྗེས་ཡི་རངས། །དཔལ་ཆོས་གསུང་མྱ་ངན་མི་འདའ་་་་་་་
བཞུགས༑ །དོན་དགེ་བ་བྱང་ཆུབ་རྒྱུ་རུ་བསྔོ། །མ་འགྲོ་དྲུག་འཁོར་
བ་ལས་བསྒྲལ་ནས། །བླ་མེད་ཀྱི་རྫོགས་བྱང་ཐོབ་བྱའི་ཕྱིར། །ཞིང་
རྒྱ་མཚོར་སངས་རྒྱས་ཀྱིས་སྦྱོང་བའི། །རྣམ་ཐར་དང་སྨོན་ལམ་་་
ཡོངས་རྫོགས་ཏེ། །འབྲེལ་ཐོག་པའི་སེམས་ཅན་མ་ལུས་པ། །ངོ་
མཚར་བའི་ཞིང་མཆོག་བདེ་བ་ཅན། །དེར་སྐྱེས་ནས་འོད་དཔག་
མེད་མགོན་གྱིས། །གསང་གསུམ་གྱིས་རྗེས་སུ་འཛིན་གྱུར་ཅིག །
ལྕགས་ཀོང་རྡོ་རྗེ་དགྲ་འདུལ་གྱིས་གསུངས་སོ། །
317



: | བ ར ་
བསམ་བཞུགས།
oo
༨
ལ
པ་ འོད་དཔག་མེད་ཀྱི་ཉལ་བསྒོམ་མདོར་ མེད་
བསྡུས་བཞུགས།
༄༅། །སངས་རྒྱས་ཆོས་ཚོགས་ཀྱི་སྐྱབས་སེམས་ལན་གསུམ། མ་ལུས་
སེམས་ཅན་སོགས་ཤཱ་ལོ་ཀ་གཅིག་གི་མཐར། ཨོཾ་ཨ་མི་ཏ་བྷ་ཧི༔ ས་པ་རི་ཝཱ་
ར་ཨེ་ཧེ་ཧི་བཛྲ་ས་མཱ་ཛ༔ པདྨ་ཀ་མ་ལཱ་ཡ་སྟེ། གྱིས་གདན་ཕུལ་བར་མོས།
ཇི་སྙེད་སུ་དག་སོགས་ཡན་ལག་བདུན་པ་བྱ། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་་་
འོད་དཔག་མེད་ལ་ཕྱག་འཚལ་ལོ། །སྐྱབས་སུ་མཆིའོ། །མཚན་ལན་
གསུམ་བརྗོད། མོས་གུས་དྲག་ཏུ་བསྐྱེད་ལ། མདུན་གྱི་སྣང་བ་མཐའ་ཡས་ཀྱི༔
ཐུགས་ཀའི་ཧཱུྃ་ལས་གཉིས་པ་བྱུང༔ ཤངས་བུག་གཡས་ནས་རང་
ཉིད་ཀྱི༔ སྣ་བུག་གཡོན་ཞུགས་སྙིང་གིའི་དབུས༔ འོད་ཟེར་སྣང་
བ་རབ་འཕྲོས་པས༔ སྡིག་སྒྲིབ་བག་ཆགས་བཅས་པ་སྦྱངས༔ རླུང་
ཕྱིར་སོང་དང་ལྷན་ཅིག་ཏུ༔ སྣ་བུག་གཡས་ནས་བཅོམ་ལྡན་གྱི༔
ཤངས་བུག་གཡོན་ཞུགས་ཧཱི༔ ལ་ཐིམ༔ རྒྱལ་བའི་ཐུགས་དང་རང་
གི་སེམས༔ དབྱེར་མེད་བློ་འདས་ངང་དུ་བཞག༔ ཅེས་བརྗོད་ཅིང་མོས་
ལ་དབུགས་ཀྱི་འགྲོ་འོང་དང་བསྟུན་པའི་དམིགས་པ་ཡང་ཡང་བསྒོམ་པའི་མཐར་ཐུགས་་་
ཡིད་བསྲེ་ཞིང་། ཉལ་བའི་དུས་སུ་དེའི་ངང་ལ་གཉིད་ལོག་པའམ། ཐུན་ལས་ལྡང་ན་
འོད་དཔག་མེད་རང་ལ་བསྟིམ་པའམ། མི་དམིགས་པར་བཞག་ལ། སྨོན་ལམ་རྒྱས་བསྡུས་
1
oདo
o)
olo
o)༠
318



ཅི་རིགས་བྱའོ། །ཞེས་ནུབ་བླ་མ་ཀུན་བཟང་ཆོས་འཕེལ་ནས་གསུང་བསྐུལ་ངོར་ཆོས་ཀྱི་བློ་
གྲོས་པས་བྲིས་པའོ། །དགེའོ། །བཀྲ་ཤིས། མངྒ་ལོ། ། ༡༡ ། །
སངས་རྒྱས་སྣང་བ་མཐའ་ཡས་ལ་བསྟེན་པའི་སྐུ་གསུམ་
པ་བླ་མའི་རྣལ་འབྱོར་ཞེས་བྱ་བ་བཞུགས། །
༄༅། །སྣང་སྲིད་ཐམས་ཅད་བདེ་བ་ཅན་གྱི་ཞིང་། །ཕྲ་རབ་
རྡུལ་སྙེད་གསེར་གྱི་ས་གཞི་ལ། །རིན་ཆེན་སྣ་ཚོགས་འཛིན་པའི་ཡ་
ལད་ཅན། །འབབ་སྟེག་བདེ་བའི་གླུ་དང་བྱ་སྐད་སྙན། །ཀུན་ཀྱང་
འཕགས་པའི་བདེན་པ་འབའ་ཞིག་སྒྲོགས། །སྡུག་བསྔལ་བདེན་པ་
སྤང་བའི་ཞིང་ཁམས་ན། །ཐ་གྲུ་མི་མངོན་གཞལ་མེད་ཕོ་བྲང་
དབུས། །རང་གི་སྤྱི་བོར་རྨ་བྱས་བཏེགས་པའི་ཁྲི། །པད་ཟླའི་
གདན་ལ་རྩ་བའི་བླ་མ་ནི། །འོད་སྣང་མཐའ་ཡས་བྱི་རུའི་ལྷུན་པོ་
ལ༑ །ཆོས་གོས་གསུམ་གྱི་དབང་གཞུས་དཀྲིས་པའི་མདངས། །
མཚན་དཔེ་ཡོངས་རྫོགས་མཉམ་བཞག་ལྷུང་བཟེད་ཅན། །གཡས་་་
གཡོན་སྤྱན་རས་གཟིགས་དང་མཐུ་ཆེན་ཐོབ། །མདུན་ན་དཔལ་
ལྡན་སངས་རྒྱས་པདྨ་སྐྱེས། །རྒྱབ་ཏུ་བྱང་སེམས་དགྲ་བཅོམ་ཚོགས་
ཀྱིས་བསྐོར། །རྒྱལ་ཀུན་འདུས་པའི་བདག་ཉིད་ཅན་རྣམས་ལ། །
སྙིང་ནས་སྐྱབས་མཆི་བྱང་ཆུབ་སེམས་མཆོག་བསྐྱེད། །ཕྱག་འཚལ་
319



མ
ལུས་དང་ལོངས་སྤྱོད་ལྟོས་མེད་འབུལ། །བཅས་དང་རང་བཞིན་
ཉམས་པའི་སྡིག་ལྟུང་བཤགས། དགེ་ལ་ཡི་རངས་ཆོས་འཁོར་
བསྐོར་བཞིན་དུ། །མྱ་ངན་འདའ་བ་མེད་པར་བརྟན་བཞུགས་ནས།།
བདག་དང་མ་གྱུར་སེམས་ཅན་ཐམས་ཅད་ལ། །འདི་ཕྱི་བར་དོ་
ཀུན་ཏུ་ཐུགས་རྗེས་གཟིགས། །དུས་གསུམ་བསགས་པའི་དགེ་རྩ་
བྱང་ཆུབ་བསྔོ། །ཚེ་འདིའི་འདུ་བྱེད་སྟོང་བར་གྱུར་མ་ཐག །བདེ་
བ་ཅན་གྱི་ཞིང་དུ་སྐྱེ་བར་ཤོག །ཨོཾ་ཨ་མཱ་ར་ཎི་ཛཱི་ཝནྟི་ཡེ་སྭཱ་ཧཱ། ཞེས་
བཟླ་བཞིན་དུ་དབང་བཞི་བླང་བར་བྱའོ། །འདི་ནི་བྱིན་རླབས་ཤིན་ཏུ་མྱུར་ཞིང་དགོངས་
གཏེར་དུ་བབས་ནས་རིང་ཞིག་ལོན་ཡང་ཡི་གེར་མ་འཁོད་པས་འཇིགས་མེད་ཤེས་རབ་ཀྱི་
ངོར་འཇིགས་བྲལ་ཡེ་ཤེས་རྡོ་རྗེས་བཀོད་པའོ། །དགེའོ། །
རྫ་ཕུ་ཁུང་པདྨ་རིན་ཆེན་གྱི་བདེ་སྨོན་བཞུགས། ནམ་
༄༅། །ཞིང་ཁམས་ཁྱད་འཕགས་བདེ་ཆེན་ཞིང་ཁམས་སུ། །ཇི་
ལྟ་ཇི་སྙེད་མཁྱེན་པའི་ཐུགས་རྗེ་ཡིས། །མཁའ་ཁྱབ་གཟིགས་པའི་
མཉམ་བཞག་ཏིང་འཛིན་མཛད། །སངས་རྒྱས་སྣང་བ་མཐའ་ཡས་
ལ་གསོལ་བ་འདེབས། །བདེ་ཆེན་རྒྱལ་བའི་མཁྱེན་རྩེའི་མཁའ་་་་་་
དབྱིངས་ཁྱབ། །ཆོས་གོས་རྣམ་གསུམ་མཚན་དང་དཔེ་བྱད་བརྒྱན། །
མཚན་ཐོས་ངན་སོང་གསུམ་གྱི་སྡུག་བསྔལ་སེལ། །སངས་རྒྱས་འོད་
དཔག་མེད་ལ་གསོལ་བ་འདེབས། །བདེ་ཆེན་ཞིང་དེར་སངས་རྒྱས་
320



ཚེ་མཐའ་ཡས། །བདེ་སྐྱིད་ངོ་མཚར་དགའ་བདེ་དཔག་མེད་པའི། །
བདེ་ཆེན་ཞིང་གི་ལྷ་ལ་གསོལ་བ་འདེབས། །བདེ་ཆེན་ཞིང་དུ་སྐྱེ་
བར་བྱིན་གྱིས་རློབས། །བདེ་ཆེན་ཞིང་གི་ལྷ་ལ་སྐྱབས་སུ་མཆི། །
བདེ་ཆེན་ཞིང་གི་ལྷ་ལ་ཕྱག་འཚལ་ལོ། །བདེ་ཆེན་ཞིང་གི་ལྷ་ལ་
མཆོད་པ་འབུལ། བདེ་ཆེན་ཞིང་གི་ལྷ་ཡིས་ཐུགས་རྗེས་ཟུངས། །
བདེ་ཆེན་ཞིང་དེར་བདག་སོགས་སྐྱེས་ནས་ཀྱང༌། །བདེ་ཆེན་ཞིང་
དུ་འགྲོ་ཀུན་འདྲེན་པ་དང༌། །བདེ་ཆེན་ཞིང་དེར་འགྲོ་རྣམས་་་་་་
སངས་རྒྱས་ནས། །བདེ་ཆེན་ཞིང་དུ་མཁའ་ཁྱབ་ཡོངས་གྲོལ་ཤོག། །
ཅེས་པ་འདི་ཡང་ཕུ་ཁང་པདྨ་རིན་ཆེན་གྱིས་མཛད་པའོ། །
བདེ་བ་ཅན་དུ་སྐྱེ་བའི་རྒྱུ་བཞི་དང་འབྲེལ་བའི་
ཞིང་སྨོན་བདེ་ཆེན་ལམ་སྟོན། །
༄༅། །བསླུ་མེད་བདེ་ལྡན་ཞིང་མགོན་འོད་དཔག་མེད། །རྩེ་
གཅིག་དད་པའི་ཤུགས་ཀྱིས་ཁྱེད་བསྒོམ་ན། །དང་བའི་ཡིད་ངོར་
སྣང་སྟོང་སྒྱུ་མའི་སྤྲིན། །སྐུ་དང་ཞིང་ཁམས་རྟག་ཏུ་འཆར་བར་
ཤོག །བརྩེ་ཆེན་སྙིང་རྗེས་དྲངས་པའི་བྱང་སེམས་ལ། །རྟག་ཏུ་
གོམས་པའི་རྒྱལ་སྲས་སྤྱོད་མཆོག་གིས། །རླབས་ཆེན་ཚོགས་གཉིས་
སྤྱོད་པ་མཐར་ཕྱིན་ཏེ། །དཔག་ཡས་དགེ་བའི་རྩ་བ་ཡོངས་བསྐྱེད་
321
321



ཤོག །རང་དང་གཞན་གྱིས་དུས་གསུམ་བསགས་པ་ཡི། །རྣམ་
དཀར་བསོད་ནམས་ཕུང་པོ་ཇི་སྙེད་པ། །དམིགས་བྲལ་འཁོར་་་་་
གསུམ་དག་པས་བྱང་ཆུབ་ཆེར། །ཡོངས་སུ་བསྔོ་བས་སྲིད་པ་མཐར་
བྱེད་ཤོག །ཁྱེད་ལ་ཡང་ཡང་གསོལ་བ་བཏབ་པ་དང༌། །མངོན་
རྟོགས་ཡིད་ལ་གོམས་པའི་ཏིང་འཛིན་མཐུས། །ངེས་དོན་འོད་་་་་་་
དཔག་མེད་པའི་ཞལ་མཐོང་ནས། །བདེ་ཆེན་ཞིང་ཁམས་རྟག་ཏུ་་་
འཛིན་པར་ཤོག །ཅེས་བྱང་བཤད་སྒྲུབ་རྣམ་ངེས་གླིང་གི་སྡེ་སྣོད་འཛིན་པ་ཆེན་པོ།
འཛིན་གྲྭ་དང་པོའི་མཁན་པོ་དཀོན་མཆོག་ཚེ་རིང་མཆོག་གི་བཞེད་སྐོང་དུ་སྔ་ཐུན་གྱི་བར་
གསེང་ཞིག་ལ་རྫོགས་སྤྲུལ་པདྨ་སྐལ་བཟང་གིས་འཕྲལ་བྲིས་བྱས་པའོ། །
དཔའ་བོ་ལས་རབ་རྩལ་གྱི་བདེ་སྨོན་བཞུགས།
ལྔ་བརྒྱའི་འགྲོ་ལ་ལྷག་པར་ཐུགས་བསྐྱེད་པའི། །ཐུབ་དབང་
ཆོས་ཀྱི་རྒྱལ་པོ་ལ་ཕྱག་འཚལ། །གང་གི་དྲིན་ལས་རྙེད་དཀའ་འདི་
རྙེད་པས། །བདེ་བ་ཅན་གྱི་ཞིང་ལ་མོས་པ་དང༌། །སེམས་དཔའ་
ཆེན་པོ་མཆོག་གི་བློ་མངའ་བའི། །དགེ་སློང་ཆོས་ཀྱི་འབྱུང་གནས་
གང་དེ་ཡིས། །སངས་རྒྱས་ཞིང་གི་བཀོད་པ་བཟུང་པ་ཡི། །ཞིང་
ཁམས་བདེ་བ་ཅན་ལ་ཕྱག་འཚལ་ལོ། །ཚོགས་གཉིས་བསམ་མི་ཁྱབ་
ལས་བསྐྲུན་པའི་སྐུ། །མཚན་དང་དཔེ་བྱད་ཡོངས་རྫོགས་རྣམ་པར་
322



སྤྲས༑ །ཞིང་ཁམས་ཐམས་ཅད་འོད་ཀྱིས་ཁྱབ་མཛད་པ། །འདྲེན་པ་
འོད་དཔག་མེད་ལ་ཕྱག་འཚལ་ལོ། །མཚན་ཙམ་དྲན་པས་གང་གི་
དྲུང་དུ་སྐྱེ། །ཐུགས་བསྐྱེད་དཔག་མེད་སྨོན་ལམ་དཔག་ཏུ་མེད། །
སྐུ་ཚེ་དཔག་མེད་འཁོར་ཡང་དཔག་ཏུ་མེད། །རྒྱལ་བ་ཚེ་དཔག་
མེད་ལ་ཕྱག་འཚལ་ལོ། །བདེ་བ་རྣམ་མང་མཐའ་ཡས་བགྲང་ལས་
འདས། །རྒྱལ་མང་གིས་བསྔགས་ཞིང་བཀོད་མཐའ་ཡས་ཞིང༌། །དེ་
བཞིན་ཡོན་ཏན་ཚད་མེད་མཐའ་ཡས་པ། །སྣང་བ་མཐའ་ཡས་
ཞབས་ལ་ཕྱག་འཚལ་ལོ། །བདག་དང་བདག་ལ་འབྲེལ་ཐོགས་འགྲོ་
བ་ཀུན། །ནམ་ཞིག་ཚེ་འདིའི་སྣང་བ་ནུབ་མ་ཐག །བདེ་བ་ཅན་དུ་
དགའ་བཞིན་སྤྲོ་བཞིན་དུ། །ཐོགས་པ་མེད་པར་བགྲོད་ཅིང་སྐྱེ་བར་
ཤོག །སྐྱེ་བ་གཞན་དུ་སྐྱེ་བའི་སྲེད་པ་དང་། །པདྨའི་མངལ་དུ་
ཐོགས་པར་མི་འབྱུང་ཞིང་། །བདེ་ཆེན་པདྨའི་སྟེང་དུ་བརྫུས་སྐྱེ་པ། །
འོད་དཔག་མེད་མཐོང་ཟབ་མོའི་ཆོས་ཐོབ་ཤོག །བྱང་ཆུབ་སྤྱོད་པ་
དམ་པ་མཐར་ཕྱིན་ནས། །རྫུ་འཕྲུལ་གྱི་ནི་སངས་རྒྱས་ཞིང་མང་དུ། །
སེམས་ཅན་དོན་དུ་མཛད་པ་རབ་སྟོན་ཞིང༌། །སངས་རྒྱས་སྲས་ཀྱི་
ཐུ་བོར་འགྱུར་བར་ཤོག །ཞིང་དང་བསམ་པ་རྣམ་པར་དག་པ་
དང༌། །དཀོན་མཆོག་མཐུ་དང་དགེ་བའི་བསོད་ནམས་ཀྱིས། །རང་
གཞན་སེམས་ཅན་རྣམས་ཀྱི་དོན་དུ་ནི། །སྨོན་ལམ་འདི་དག་ངེས་
323



པར་འགྲུབ་གྱུར་ཅིག །ཅེས་པའང་དཔའ་བོ་ལས་རབ་རྩལ་གྱིས་སྦྱར་བའོ། །
ས༢༨བ
བུས་ལ
སངས་རྒྱས་འོད་དཔག་མེད་ཀྱི་མཚན་བརྗོད་
།
ཚུལ་བཞུགས།
དམ་
༄༅། །མི་མཇེད་ཞིང་ནས་ནུབ་ཀྱི་ཕྱོགས་ཉིད་དུ། །བྱེ་བ་བརྒྱ་
སྟོང་འདས་པའི་འཇིག་རྟེན་ན། །ངོ་མཚར་རྨད་བྱུང་བདེ་བ་ཅན་
གྱི་ཞིང༌། །དེ་ན་སྟོབས་བཅུ་མངའ་བ་འོད་དཔག་མེད། །དྲི་མེད་
པདྨ་ར་གའི་རི་བོ་བཞིན། །ལི་ཁྲིའི་རྒྱ་མཚོ་འཁྱིལ་འདྲའི་དགེ་
འདུན་དབུས། །གསེར་རིའི་དབུས་ན་ལྷུན་པོ་ལྟ་བུར་བརྗིད། །རྟག་
པར་རྒྱུན་མི་འཆད་པར་ཆོས་སྒྲ་སྒྲོགས། །རྒྱུ་ལྔའི་འགྲོ་ལ་ཐུགས་རྗེ་
རྒྱུན་ཆད་མེད། །གསལ་མཛེས་དག་པའི་སྐུ་ལུས་བྱུང་བ་ཡི། །འོད་
ཀྱིས་རབ་འབྱམས་ཞིང་ཀུན་ཁྱབ་མཛད་པ། །མགོན་པོ་འོད་དཔག་
མེད་ལ་གསོལ་བ་འདེབས། །འོད་དཔག་མེད་ཀྱི་མཚན་ཇི་ནུས་བརྗོད་མཐར།
དགེ་བ་འདི་ཡིས་བདག་ནི་མྱུར་དུ་མ་འོངས་དུས། །འཇིག་རྟེན་
ལོང་བར་གྱུར་བ་འདྲེན་པ་མེད་པ་རུ། །བླ་མེད་བྱང་ཆུབ་མངོན་་་་་
པར་རྫོགས་པར་སངས་རྒྱས་ནས། །སེམས་ཅན་གཅིག་ཀྱང་མ་ལུས་
བདག་གིས་འདྲེན་གྱུར་ཅིག །ཅེས་པ་འདི་ནི་དད་ལྡན་ཀརྨའི་བསྐུལ་ངོར་
༧ཤཱཀྱའི་དགེ་སློང་བློ་བཟང་དགེ་ལེགས་རྒྱ་མཚོའི་མིང་ཅན་ནམ་ཐུབ་དབང་ཞེས་བགྱི་་་་་
པ་
324



བས་ས
ན་
བས་སུག་བྲིས་བགྱིས་པའོ། ། ། ར བ བ བ
བདེ་ཆེན་ཞིང་བསྒྲུབ་སྨོན་ལམ་བཞུགས།
。
༄༅། །ན་མོ་ཨཱ་མི་དྷེ་ཝ་ཧཱི༔ བདེ་ཆེན་ཞིང་དུ་ཆོས་འཁོར་སྟོན་
པའི་གཙོ། །རབས་འབྱམས་རྒྱལ་བའི་གསུང་གི་དབང་ཕྱུག་ཆེ། །
འོད་མཚན་རབ་གསལ་འདྲེན་པ་འོད་དཔག་མེད། །ཀུན་བཟང་
རྡོར་འཆང་རྡོར་སེམས་རྒྱལ་སྲས་གཉིས། །སེམས་དཔའ་ཉན་རང་
དགྲ་བཅོམ་དགེ་འདུན་འབུམ། །སྤྲུལ་པ་གྲངས་འདས་མཚན་་་་་་་
རྫོགས་ཡོན་ཏན་ལྡན། །བདག་གཞན་འདི་ནས་ཚེ་འཕོས་གྱུར་མ་
ཐག །བདེ་ཆེན་མཁའ་སྤྱོད་ཞིང་དེར་སྐྱེ་བར་ཤོག །སྐྱེས་ནས་ས་
ལམ་ཡོན་ཏན་རབ་རྫོགས་ནས། །སྤྲུལ་པས་འགྲོ་བ་འདྲེན་པའི་དེད་
དཔོན་ཤོག །ཞེས་པ་ཧོར་བླ་མ་དཔལ་འབྱོར་ངོར་ཚབ་ཚ་སྒྲུབ་རྒན་པས་འགྲོ་ཕན་
སྨོན་ལམ་བཅས་སྤེལ་བའོ། །དགེའོ། །དགེའོ། །དགེའོ། ། : 1:|:ཀྱི ག་བ་ང་
རྒྱུ་བཞིའི་སྒོ་ནས་བདེ་ཆེན་ཞིང་དུ་སྐྱེ་བའི་སྨོན་ལམ་ ་
རྣམ་མཁྱེན་ལམ་བཟང་ཞེས་བྱ་བ་བཞུགས།
༄༅། །དོན་གཉིས་ལྷུན་གྲུབ་རྫོགས་པའི་སངས་རྒྱས་དང་། །
ལུང་དང་རྟོགས་པའི་ཆོས་དང་འཕགས་པའི་ཚོགས། །བླ་མ་ཡི་དམ་
325



མཁའ་འགྲོ་དམ་ཅན་བཅས། །ཀུན་ནས་བརྩེ་བས་བདག་ལ་་་་་་་་
དགོངས་སུ་གསོལ། །ཐུགས་བསྐྱེད་རྒྱ་མཚོའི་སྨོན་ལམ་མཐར་ཕྱིན་
ནས༑ །གྲངས་མེད་འགྲོ་བའི་མགོན་དང་སྐྱབས་གྱུར་བ། །རྣམ་དག་
བདེ་ལྡན་བཀོད་པའི་འདྲེན་པ་མཆོག །འོད་དཔག་མེད་པའི་རྒྱལ་
བ་དགོངས་སུ་གསོལ། རྒྱུ་གསུམ་པ་དགེ་རྩ་བྱང་ཆུབ་དུ་བསྔོ་བ་ནི། བདག་
གིས་དུས་གསུམ་བསགས་པའི་དགེ་རྩ་ཀུན། །རྒྱལ་བའི་བསྟན་པ་
དར་ཞིང་རྒྱས་པ་དང༌། །མ་ལུས་འགྲོ་བའི་བྱང་ཆུབ་མཆོག་ཐོབ་
ཕྱིར། །སྲས་བཅས་རྒྱལ་བའི་རྗེས་སུ་སློབ་ཅིང་བསྔོ། །འ །དགེ་བ་
འདིས་མཚོན་རང་གཞན་ཐམས་ཅད་ཀྱི། །ལེགས་པར་སྤྱད་པའི་རྒྱུ་
འབྲས་ཡོངས་རྫོགས་པ། །ཕ་མ་འགྲོ་རྣམས་སངས་རྒྱས་ཐོབ་ཕྱིར་
དུ། །གཅིག་ཏུ་བསྡོམ་དེ་ཡོངས་སུ་བསྔོ་བར་བགྱི། །ལན་དང་རྣམ་
སྨིན་དག་ལ་མི་རེ་བར། །བྱང་ཆུབ་སེམས་དཔའི་སྦྱིན་པ་བླ་མེད་པ།།
འཁོར་ཚེ་མང་པོའི་ལུས་སྲོག་ལོངས་སྤྱོད་དང་། །དགེ་པའི་རྩ་བ་མ་
ལུས་བསྔོ་བར་བགྱི། །རིང་པོར་མི་ཐོགས་བདེ་བ་ཅན་གྱི་ཞིང༌། །
རྒྱལ་བ་འོད་དཔག་མེད་པའི་ཞལ་མཐོང་ནས། །ས་བཅུ་ལམ་ལྔ་
ཡོངས་སུ་རྫོགས་པའི་ཕྱིར། །དགེ་བའི་རྩ་བ་རབ་ཏུ་བསྔོ་བར་བགྱི། །
ལས་དང་རྐྱེན་གྱིས་གཞན་དབང་མི་འགྱུར་བར། །དད་དང་སྙིང་རྗེ་
རྒྱལ་བའི་ཐུགས་བསྐྱེད་ཀྱི། །སྐྱེ་བ་འདི་ཟད་བདེ་ཆེན་ཞིང་ཁམས་
326



མ་བསམE
སུ༑ །བགྲོད་པའི་ཕྱིར་དུ་དགེ་ཚོགས་ཡོངས་སུ་བསྔོ། །རྒྱུ་དང་པོ་རྟེན་
དང་བརྟེན་པའི་རང་བཞིན་ཐམས་ཅད་རྣམ་པ་ཡང་ནས་ཡང་དུ་ཡིད་ལ་བྱེད་པ་གྲུབ་པར་
སྨོན་པ་ནི། དམིགས་པའི་ཏིང་འཛིན་གྲུབ་ཅིང་ཚོགས་གཉིས་རྫོགས། །
ཡོངས་བཟུང་གཞི་གསུམ་བྱང་ཆུབ་ཕྱིར་བསྔོས་པས། །བསོད་
ནམས་དམ་པའི་རྒྱུ་བཞི་མྱུར་འགྲུབ་ནས། །འོད་དཔག་མེད་པའི་
ཞལ་མཆོག་མཐོང་བར་ཤོག །དང་པོའི་ལས་ཅན་འཁྲུལ་བའི་
འཚུབས་ཀློང(རླུང》དུ། །སེམས་ཀྱི་མར་མེ་མི་བརྟན་གཡོ་བ་ཅན། །
བདེ་གཤེགས་ཐུགས་རྗེའི་དམིཊ་རྣམ་གྲུབ་པ་ཡི། །སྐུ་དང་ཞིང་
ཁམས་ཡིད་ངོར་འཆར་ནུས་ཤོག། རྣམ་མང་རྒྱལ་བའི་ལྗགས་ཀྱི་
པདྨོ་ལས། །བསྔགས་པའི་མེ་ཏོག་འཐོར་བའི་ཞིང་མཆོག་དེའི། །ངོ་
མཚར་བཀོད་པའི་ཕུང་པོ་སྟོང་འབར་བ། །ཡིད་ལ་གོམས་པའི་
བརྟན་པ་ཐོབ་གྱུར་ཅིག །བདེ་བ་ཅན་གྱི་རྟེན་དང་བརྟེན་པར་
བཅས། །རྩེ་གཅིག་དད་པས་ཡིད་ལ་བླན་བྱས་པས། །རྨི་ལམ་དང་
ནི་འཆི་ཁ་བར་དོ་ཀུན། །མི་བརྗེད་དྲན་པའི་བག་ཆགས་བརྟན་
པར་ཤོག །ཤེས་བྱུང་དད་པས་སྤྱོད་ལམ་རྣམ་བཞི་རུ། །གསང་
མཐོའི་ངག་གིས་འབོད་སྒྲོགས་སྟོང་བཏབ་ན། །དྲོད་ཆུང་དབུགས་
དབྱུང་སྦྱིན་པའི་སྐྱ་རེངས་ཀྱི། །མཚན་མའི་སྣང་ཆ་སྩོལ་ཅིག་མགོན་
པོ་ཀྱི། །འདི་ལྟར་ཐོས་པས་གྲོལ་བའི་མགོན་པོ་ཁྱོད། །དྲན་ཤེས་
327



བག་ཡོད་ཉིད་དུ་རབ་བརྫུས་ནས། །སེམས་ཀྱི་ཁ་ལོ་དགེ་བར་
བསྒྱུར་མཛད་ཅིང་། །དྲན་པ་ཡིད་ཀྱི་མཁར་སྒོར་བཞུགས་སུ་
གསོལ། །དམིགས་པའི་ཏིང་ངེ་འཛིན་གྱི་མཐུ་བརྟན་པས། །བརྗེད་
པ་མེད་པའི་དྲན་པ་རྒྱུན་ཆགས་ཤིང་། །འཆི་བའི་ཚེ་ན་རྒྱལ་བ་
མངོན་སུམ་དུ། །མཐོང་བའི་བདུད་རྩི་མིག་ལ་ཐོབ་པར་ཤོག །ལས་
ཀྱི་སྒྲིབ་པས་མནར་ཞིང་གདུང་སེམས་ཀྱིས། །དམ་པའི་ལམ་ལ་བར་
ཆད་རྩོམ་པ་ན། །འཇིགས་དང་སྡུག་བསྔལ་ཀུན་ལས་སྐྱོབས་པའི་
ཕྱག །བདག་གི་མགོ་ལ་གནས་པ་ཉིད་ཐོབ་ཤོག །ནད་གདོན་བྱད་
ལྟེམས་བཤེས་བྲལ་དབུལ་ཕོངས་དགྲ། །དོན་ཉམས་རྩོད་དང་
འཇིགས་སྐྲག་སྐྱེ་བོའི་གཤེ། །ས་གཡོ་མེ་ཆུ་ཐོག་དང་གཅན་གཟན་་་
སོགས། །རྣམ་མང་འཇིགས་པའི་ཕྲང་ལས་ཐར་བར་ཤོག །འཁོར་
བར་སྐྱོ་ཤེས་ལས་འབྲས་ཡིད་ཆས་དང༌། །གཞན་དོན་ལྷུར་ལེན་
སྣང་སྲིད་བདེན་མེད་ཤེས། །ཆོས་རྣམས་ཀུན་གྱི་རང་བཞིན་མཐར་
ཐུག་པ། །གེགས་མེད་མྱུར་ཏུ་རྟོགས་པར་བྱིན་གྱིས་རློབས། །དད་
དང་ཤེས་རབ་ཁྲིམས་དང་དཀའ་ཐུབ་དང་། །ཀུན་རྫོབ་དོན་དམ་
བྱང་སེམས་རིན་པོ་ཆེ། །ཏིང་འཛིན་སྨོན་ལམ་རྒྱ་མཚོར་དབང་
འབྱོར་ནས། །བྱང་ཆུབ་སྤྱོད་པའི་ལམ་མཆོག་མཐར་ཕྱིན་ཤོག །རྒྱུ་
བཞི་བ་འཇིག་རྟེན་གྱི་ཁམས་དེར་སྐྱེ་བར་སྨོན་ལམ་འདེབས་པ་ནི། ཁྱོད་སྔོན་དམ་
328



བཅའ་བསྲུབས་པའི་མཚོར་འཁྲུངས་པའི། །ཐུགས་རྗེའི་ཉི་མ་
འབར་བའི་འོད་རྣོན་གྱིས། །བདག་བློའི་པདྨོ་ཆོས་སུ་རབ་བཞད་
ནས༑ །བསོད་ནམས་ཡེ་ཤེས་ཚེ་འདིར་རྒྱས་པར་མཛོད། །ཞིང་མང་
བྱེ་བའི་ནང་ནས་བདེ་བ་ཅན། །རྣམ་འདྲེན་དུ་མའི་ཚོགས་ལས་
འོད་དཔག་མེད། །བརྟེན་པའི་ལྷ་གཅིག་མ་ནོར་བསྐལ་བ་བཟང་།
།སྐྱོབས་པ་ཆེན་པོ་གྲུབ་པའི་མཚན་མ་སྟོན། །དད་པའི་རྦ་ཀླུང་
སྙིང་དུ་ཁོལ་བ་ཡི། །གུས་པའི་མངོན་རྟགས་སོར་བཅུ་གཅིག་ཏུ་
ཟུམ༑ །ལྷང་ལྷང་ངག་གིས་ཐུགས་དམ་རྒྱུད་བསྐུལ་ན། །དབྱིངས་
ནས་བསྒྲིབས་མེད་གཟིཊ་པའི་སྤྱན་ཡང་སྩོལ། །དགའ་བའི་གདུང་
ཤུགས་སེམས་ལ་བཅགས་པ་ཡི། །འདུན་པའི་སྐྱ་རེངས་འདྲེན་བྱེད་
ཆབ་ཀྱི་གང་། །མི་ལྡོག་དད་པའི་རེ་ལྟོས་ཁྱོད་གྱུར་ན། །ཐུགས་
རྗེའི་ཕྱག་རིང་གླང་པོའི་སྣ་ལྟར་སྐྱོངས། །སྣ་ཚོགས་ལས་ཀྱི་སྲིད་
པར་དམ་བཞག་ཅིང༌། །བར་ཆད་རྐྱེན་གྱིས་ལོག་ལམ་ཁྲིད་བྱེད་ན། །
དད་དང་དམ་བཅའི་ཤུགས་ཀྱི་ཁ་ལོ་བས། །དབང་མེད་བདེ་ཆེན་
ཞིང་དུ་སྐྱེལ་མ་མཛོད། །ལས་རྣམས་ཀུན་ལས་མངོན་པར་འདུ་
བགྱིད་པའི། །མི་དགེ་སྡིག་པའི་འབྲས་བུ་ཀུན་ཚོགས་ཀྱང་། །
རླབས་ཆེན་བྱང་ཆུབ་སེམས་བསྐྱེད་གཅིག་པུ་ཡིས། །རྩྭ་ཕུང་མེ་
བཞིན་འཕྲལ་དུ་འཇོམས་པར་ཤོག །སྒྲིབ་པའི་ཀེང་ཆེན་ཡིད་
329



གཉིས་དུག་གི་ཆབ། །ཉེས་པའི་ཞལ་སྐྱེམས་གསོལ་དུ་མི་རུང་བ། །
ཕོངས་པར་སྦྱར་བའི་བདུད་ལས་མི་འབྱུང་བར། །བྱིན་རླབས་ཆེན་
པོས་བར་ཆད་གཡང་ལས་བསྲུངས། 1 །གྲགས་པའི་ཞིང་མཆོག་
ཉམས་དགའ་བཀོད་པའི་གནས། །དད་དང་གུས་པའི་ཡོན་གྱིས་
འགུགས་བྱེད་ཅིང་། །སྐྱེ་བ་གཉིས་སུ་མི་འགྱིང་ཕྱི་མའི་ཚེ། །མངོན་
སུམ་མིག་གིས་དགའ་སྟོན་ཉིད་གྱུར་ཅིག །རྟ་མཆོག་དུལ་བའི་
འགྲོས་དང་ཉག་ཕྲན་མདའ། །གློག་དང་སྐར་མདའ་ཡིད་ཀྱི་ཤུགས་
ལྟར་ལས། །རབ་མྱུར་བདེ་ལྡན་བཀོད་པའི་གྲོང་ཁྱེར་དུ། །ཕྱིན་
པའི་དབང་གི་རྐང་པ་ཐོབ་པར་ཤོག །བསྐལ་མང་ཡུན་ལ་མི་ལྟོས་
དུས་རེ་ཐུང་། །དཀའ་ཐུབ་དྲག་པོའི་མི་གདུང་འཇུག་སྒོ་ཡངས། །
ཐུགས་བསྐྱེད་དབང་གིས་མྱུར་ལམ་ངོ་མཚར་ཅན། །བདེ་བ་ཅན་གྱི་
ཞིང་དེར་སྐྱེ་བར་ཤོག །མཆོད་སྦྱིན་གཏོང་བའི་སྒོ་མང་མ་ཕྱེས་
མོད། །མཚན་ཙམ་འཛིན་པས་བསོད་ནམས་བརྒྱ་(རྒྱ) བསྐྱེད་པ། །
སྨོན་ལམ་འགྲུབ་པའི་ཞིང་མཆོག་ཁྱད་པར་ཅན། །བདེ་བ་ཅན་གྱི་
ཞིང་དེར་སྐྱེ་བར་ཤོག །རྣམ་འདྲེན་རྒྱལ་བའི་རྟོག་པ་བརྗོད་པའི་
གཏམས། །མཚན་དང་མདོ་ཙམ་བཏོན་པའི་དཔལ་ལས་ཀྱང༌། །
བསྐལ་མང་སངས་རྒྱས་མཆོད་པའི་ཡོན་ཐོབ་པ། །བདེ་བ་ཅན་གྱི་
ཞིང་དེར་སྐྱེ་བར་ཤོག །ཕྲ་རབ་རྡུལ་སྙེད་བཀོད་པའི་གྲངས་ཀྱི་
330



ཞིང་། །རིན་ཆེན་བདུན་གྱིས་ཕྱུར་གཏམས་སྦྱིན་གཏོང་བས། །ཞིང་
ཐོས་དད་པས་ཐལ་སྦྱར་ཙམ་ལྷག་པ། །བདེ་བ་ཅན་གྱི་ཞིང་དེར་སྐྱེ་
བར་ཤོག །ཇི་སྲིད་དུར་སར་མེ་ཡིས་མ་རིད་པར། །བསམ་པ་རྣམ་
དག་སྦྱོར་བ་ཕུན་ཚོགས་ཀྱི། །སྣང་བ་མཐའ་ཡས་རྟག་ཏུ་བསྒོམ་པ་
ན། །བདེ་བ་ཅན་གྱི་ཞིང་དེར་སྐྱེ་བར་ཤོག །སྤྱི་བོར་པད་མའི་སྟེང་
ལ་ཉེར་བཀོད་ཤིང༌། །ཐལ་སྦྱར་ཟུམ་པའི་གོང་བུའི་ཁྱོད་མཆོད་ན། །
སྤྱན་ལྔ་ཡངས་པའི་འཛུམ་ཞལ་དེར་ཕྱོགས་ནས། །བདེ་བ་ཅན་དུ་
སྐྱེ་བར་བྱིན་གྱིས་རློབས། །མགྲིན་པའི་མཚོར་བྱུང་བཞད་པའི་
ཨུཏྤལ་གྱི། །ཟེའུ་འབྲུར་ཆགས་པའི་དབྱངས་ལྡན་རྒྱུད་མང་གིས། །
རིང་ནས་གསན་པའི་ལྷ་སྙན་དཀྲོག་པ་ན། །བདེ་བ་ཅན་དུ་སྐྱེ་བར་
བྱིན་གྱིས་རློབས། །སྤྱོད་ལམ་རྣམ་བཞིར་མཆོད་བསྒོམ་བསྟོད་ཅིང་
འདུད། །ཉིན་དང་མཚན་དུ་སྐད་ཅིག་མི་གཡེངས་པར། །སྙིང་ནས་
དད་པས་གསོལ་བ་འདེབས་པ་ན། །བདེ་བ་ཅན་དུ་སྐྱེ་བར་བྱིན་
གྱིས་རློབས། །སྙིང་དབུས་མི་ཤིག་དྭངས་མའི་ཐིག་ལེ་རུ། །རིག་
པའི་ཡེ་ཤེས་ཉིད་དུ་ཁྱོད་བསྒྲུབ་ན། །ཟང་ཐལ་གཟིགས་པའི་མཁྱེན་
པ་དྲི་མེད་ཀྱིས། །བདེ་བ་ཅན་དུ་སྐྱེ་བར་བྱིན་གྱིས་རློབས། །འདའ་
ཀ་འདུ་ཤེས་བཅུ་གཅིག་རྗེས་དྲན་ཞིང༌། །ཐེ་ཚོམ་བྲལ་བའི་ཡིད་
ཆེས་དགའ་བ་ཡི། །རྣམ་མཁྱེན་ནོར་བུའི་གླིང་དུ་བྱིན་པ་ལ། །བྲལ་
331



བའི་གར་གྱི་རྩེ་དགའ་འཁྲབ་གྱུར་ཅིག །འཆི་བདག་མགྲོན་པོ་
སླེབས་པའི་གྲིབ་སོ་ཡིས། །དབང་ལྔའི་ཤེས་པ་རགས་པ་བསྒྲིབ་པའི་
ཚེ། །དབུ་མའི་ལམ་གྱི་རྣམ་ཤེས་ཧྲཱིཿཡིག་གཟུགས། །བདེ་གཤེགས་
ཐུགས་ཀར་ཕཊ་ཀྱིས་འཕོ་བར་ཤོག །དབང་པོ་ལྔ་འགགས་འབྱུང་
བཞི་མཐའ་ནས་སྡུད། །དཀར་དམར་ནག་པའི་སྣང་བ་ཤར་བའི་
ཚེ། །དཔག་མེད་འོད་སྣང་གྲུབ་པའི་ཐུགས་རྗེ་ཅན། །ལྷང་ངེར་
མིག་གི་ལམ་དུ་བྱོན་གྱུར་ཅིག །བྱང་ཆུབ་སེམས་དཔའི་དགེ་འདུན་
མང་པོ་ཡི། །ཚོགས་ཀྱི་དབུས་སུ་འཛུམ་ཞལ་ཀྱི་ལེ་རུ། །དབུགས་
དབྱུང་སྦྱིན་པའི་གསེར་ཞལ་མཐོང་བཞིན་ཏུ། །དགའ་བས་ནད་
གཅོད་མེད་པར་འཆི་བར་ཤོག །མཁའ་ལམ་རོལ་མོའི་གང་བའི་
དབྱངས་སྙན་དང༌། །ལྷན་ཅིག་མཆོད་སྤྲིན་ཐོགས་པའི་བསུ་བ་་་་་་
བཅས། །བསྐལ་མང་གཞན་དོན་བསྒྲུབ་པའི་དམ་བཅའ་ཅན། །
འཆི་བའི་སྐྱེད་མོའི་ཚལ་དུ་ཞུགས་གྱུར་ཅིག །བདེ་ཆེན་ཞིང་དུ་པད་
མོར་བརྫུས་སྐྱེས་ཤིང་། །སྐྱེས་མ་ཐག་ཏུ་འཕགས་པའི་ཞལ་མཇལ་
ཏེ། །ཆོས་ཀྱི་བདུད་རྩིའི་ལུས་ཟུང་རབ་རྒྱས་ནས། །ས་ལམ་བགྲོད་
པ་མྱུར་ཏུ་མཐར་ཕྱིན་ཤོག །ཞིང་དེར་ཚོགས་རྫོགས་སྒྲིབ་སྦྱང་སྨོན་
ལམ་གྲུབ། །སེམས་ཅན་མ་ལུས་སྨིན་པར་མཛད་པ་དང་། །སངས་
རྒྱས་ཞིང་ཁམས་རྒྱ་མཚོ་རབ་སྦྱངས་ནས། །གྲངས་མེད་འགྲོ་བའི་
332



དོན་ལ་བརྩོན་གྱུར་ཅིག །རྒྱུ་གཉིས་པ་དགེ་བའི་རྩ་བ་དཔག་ཏུ་མེད་པ་བསྐྱེད་
པའི་ཕྱིར་འཁོར་པ་ཇི་སྲིད་དུ་བསྟན་པ་དང་སེམས་ཅན་གྱི་དོན་དུ་ཟབ་མོའི་སྨོན་ལམ་་་་་
བཏབ་པ་ནི། རྒྱལ་དང་རྒྱལ་བའི་སྲས་ཀྱི་མཛད་པ་ལ། །དུས་དང་
བསྐལ་པའི་ཚད་བཟུང་མེད་པ་བཞིན། །བདག་ཀྱང་འཁོར་བའི་
སེམས་ཅན་མ་སྟོངས་པར། །རྒྱལ་སྲས་སྤྱོད་པ་རྒྱ་མཚོའི་འདའ་གྱུར་
ཅིག །ནམ་མཁའི་གར་ཁྱབ་དུ་ནི་ལུས་ཅན་གྱི། །སྡུག་བསྔལ་ཀུན་
འཇོམས་ཕན་དང་བདེ་བ་ཡི། །སྐྱིད་པའི་ཉི་མ་ཁྱབ་ལ་བྱེད་པ་པོའི།།
བསོད་ནམས་ཞིང་མཆོག་གཅིག་ཏུ་བདག་གྱུར་ཅིག །ཐབས་ཀྱི་
དབང་ཕྱུག་ཀུན་གྱི་ཕ་རོལ་ཕྱིན། །བློ་གྲོས་ཟབ་མོའི་མཆོག་ཏུ་རབ་་
གྱུར་ནས། །བསྟན་དང་འགྲོ་བའི་དོན་ཆེན་བསྒྲུབ་པ་ཡི། །ཕུན་
སུམ་ཚོགས་པའི་འབྱོར་བ་སྟོང་ཐོབ་ཤོག །ཆོས་ཀྱི་འཁོར་ལོའི་
བསྒྱུར་བ་འབུམ་ཕྲག་གིས། །སྐྱེ་སྲིད་ཐོབ་པའི་བསོད་ནམས་རྒྱ་མཚོ་
ཡིས། །འཇིག་རྟེན་ཐམས་ཅད་དགེ་བའི་ལས་ལ་འཛུད། །མངོན་
མཐོ་ཐར་བའི་གྲོང་ཁྱེར་བདག་གྱུར་ཅིག །དཀར་ཟླུམ་གྲགས་པའི་
དུང་དང་འཁོར་ལོའི་སྐྱེས། །ཆོས་ཀྱི་ཡོན་སྦྱོར་རྒྱལ་བ་མང་ལ་བྱེད། །
མྱ་ངན་འདས་བཞེད་བདེ་གཤེགས་ཀུན་གྱི་དྲུང་། །རིང་དུ་བཞུགས་
པའི་བསྐུལ་མར་བདག་གྱུར་ཅིག །ལོག་པར་སྨོན་པ་གྲུབ་པའི་ནག་
ཕྱོགས་ཀྱི། །སྟོབས་ཀྱི་རི་དབང་མཐར་བྱེད་རྡོ་རྗེ་ཅན། །ཕྱོགས་
333



ལས་རྣམ་པར་རྒྱལ་བའི་དབང་ཕྱུག་ཏུ། །གྱུར་ཏེ་བསྟན་པའི་མངའ་
ཐང་སྤེལ་བར་ཤོག །སྙིང་རྗེ་ཤ་ཟར་བརྫུ་བའི་སྲིན་པོ་དང་། །ཤེས་
རབ་ལས་མཁན་སྤྲུལ་བའི་གཤིན་རྗེ་སོགས། །གང་འདུལ་སྣ་ཚོགས་
གཟུགས་ཀྱིས་ཐབས་མཁས་རྣམས། །གདུལ་དཀའི་ཡུལ་ལ་ཀུན་
ནས་འཇུག་གྱུར་ཅིག །རེ་འགའ་གནས་ལྔ་རིག་པའི་པཎ་ཆེན་རྗེ། །
འགའ་ཞིག་མཛོད་ལྡན་གྲུབ་པའི་ཁྱིམ་བདག་དང་། །གཞན་དུ་ཤེས་
རབ་སྣ་ཚོགས་འཆང་པ་ཡི། །སྣ་ཚོགས་སྒོ་མང་གྲུབ་པའི་མཐུ་ལྡན་
ཤོག །རྣམ་མང་ལས་ཀྱི་གཟི་བརྗིད་མི་བཟོད་པའི། །ཡ་ངའི་ཕྲང་
ལས་སྡུག་བསྔལ་དྲག་པོའི་མཐུས། །གདུང་བའི་འཁྲུལ་སྣང་གང་དུ་
ཤར་ནའང༌། དབུགས་འབྱིན་ཆེན་པོར་དེ་རུ་གནས་གྱུར་ཅིག །
སྲིད་པར་ལས་ཀྱི་འཕང་པའི་ཐ་བ་ཡི། །འཇིགས་དང་སྡུག་བསྔལ་
མང་པོའི་ཉེར་གཙེ་ཞིང༌། །སྲོག་གི་འཚེ་བ་འདོར་པའི་ལུས་ཅན་གྱི།།
མི་འཇིགས་སྦྱིན་པའི་གཏེར་དུ་བདག་གྱུར་ཅིག །མནར་མེད་ལྕགས་
ཁྱིམ་ཆར་བས་བསིལ་མཛད་ཅིང༌། །སྡུག་བསྔལ་མཚོན་གྱི་གྲོང་ཁྱེར་
བརླགས་བྱེད་པ། །དུ་ཁའི་འགྲོ་མང་སྟོང་གིས་སྲོག་བསླུ་བའི། །
བསོད་ནམས་བྱེ་བའི་འབྱུང་གནས་བདག་གྱུར་ཅིག །སེམས་ཅན་
ལས་ཀྱི་སྡུག་བསྔལ་རྣམ་མང་ཡང་། །བྱང་ཆུབ་སེམས་དཔའི་ཐབས་
མཁས་དེ་བས་མང་། །དེ་ཕྱིར་བདག་ཀྱང་སྨོན་ལམ་གྲུབ་པའི་
334



མཐུས། །འཁོར་བ་སྟོངས་པར་འགྲོ་དོན་བྱེད་པར་ཤོག །ཞི་བདེའི་
གོ་འཕང་ཡིད་ལ་མི་སྐྱེ་ཤིང༌། །སྲིད་པར་ལོག་སྒྲུབ་ཆོས་ཀྱི་མི་སུན་
པར༑ །དམ་བཅའི་རི་མོ་མཐར་ཕྱིན་མ་གྱུར་བར། །གཞན་དོན་ཁོ་
ནས་རྟག་ཏུ་འདའ་གྱུར་ཅིག །ས་དང་ལྷུན་པོའི་གཏོས་སུ་རི་རྒྱལ་
དང༌། །ཡངས་པའི་ཐ་གྲུ་ཀུན་གྱི་ཞིང་སྙེད་དུ། །སྐུ་གསུང་ཐུགས་ཀྱི་
རྟེན་མཆོག་བསྐྲུན་ནུས་པའི། །དགེ་ལེགས་གྲུབ་པའི་རོལ་མོར་
བདག་གྱུར་ཅིག །རྒྱ་མཚོ་ཆུ་ཀླུང་སྤྲིན་གྱི་ཆར་རྒྱུན་དང་། །ལྡེང་ཀ་
རླན་གྱི་ཁྱབ་པའི་ས་ཆེན་ཀུན། །ལེགས་བཤད་མདོ་སྡེའི་ཆོས་རྔ་
བརྡུང་བ་ཡི། །གྲགས་པའི་བ་དན་ཉིད་དུ་བདག་གྱུར་ཅིག །དྲི་ཡི་
བཞོན་པས་འཁྱུད་དང་བསེར་བུ་ཡི། །རླུང་གི་རེག་བྱས་ཁྱབ་པའི་
འཇིག་རྟེན་ཀུན། །རྒྱལ་བའི་བསྟན་པས་དཀར་འབྱམས་( འཇམ)
བྱེད་པ་ཡི། །ཆོས་ཀྱི་འཁོར་ལོ་བསྒྱུར་བར་བདག་གྱུར་ཅིག །མེ་
དང་ཉི་མ་དྲོད་ཀྱི་གར་ཁྱབ་པའི། །སྣ་ཚོགས་སྲིད་པའི་གྲོང་ཁྱེར་
འཇིགས་རུང་སུ། །ཁམས་དང་མོས་པ་སེམས་ཀྱི་རྗེས་འགྲོ་བའི། །
རྒྱལ་སྲས་སྤྱོད་པ་རྒྱ་མཚོར་བདག་གྱུར་ཅིག །དངོས་མེད་ནམ་
མཁའ་ཁྱབ་པའི་འཇིག་རྟེན་དུ། །བདག་གི་མཛའ་ཆེན་སྤྱན་རས་
གཟིགས་དབང་དང་། །མཐུ་ཆེན་ཐོབ་པར་མི་འབྲལ་འགྲོགས་
བཞིན་ཏུ། །བསྟན་འགྲོའི་དོན་ལ་གཅིག་ཏུ་བརྩོན་གྱུར་ཅིག །འདི་
335



ལྟར་བསགས་པའི་རྣམ་དཀར་ཟག་བཅས་ཀུན། །ཟག་མེད་ཡེ་ཤེས་
རྒྱ་མཚོར་ཡོངས་བསྔོས་པས། །སྲིད་པའི་གནས་སྟོངས་འོད་དཔག་
མེད་པ་ཡི། །བྱང་ཆུབ་མཆོག་ལ་ཀུན་ནས་རེག་གྱུར་ཅིག །སྐྱེ་
འགགས་གཉིས་མེད་ཀུན་ཏུ་བཟང་པོའི་ཀློང་། །འཁོར་འདས་
ཐམས་ཅད་ཡེ་ནས་སངས་རྒྱས་ཤིང་། །འཁོར་གསུམ་དམིགས་པའི་
སྤྲིན་ཆེན་དབྱིངས་སུ་དེངས། །ཟང་ཐལ་རིག་པའི་ཡེ་ཤེས་རྗེན་པར་
གནས། །སྣང་སྲིད་ཀློང་ཆེན་ཡངས་པའི་ནམ་མཁའ་ལ། །མཐའ་
དང་དབུས་མེད་གཉུག་མ་བརྡལ་བའི་ཞིང་། །གང་ཤར་རིག་པ་
ཆོས་སྐུའི་རྣམ་ལྡན་དུ། །སྤངས་བླང་ཡེ་ཟད་རྫོགས་པ་ཆེན་པོར་ཨཱ།
དེ་ལྟར་རྒྱུ་བཞི་ཚང་བའི་སྨོན་ལམ་འདི། །དང་པོའི་ལས་ཅན་རླུང་གསེབ་མར་མེའི་
གཟུགས། །བྷོ་དྷིས་ཡིད་ངོར་བཀྲ་བའི་ཀུན་རྟོག་འགའ། །བྲིས་འདིས་བདེ་གཤེགས་ཆེན་
པོ་འགྲུབ་གྱུར་ཅིག། །།
བདེ་ཆེན་ཞིང་དུ་སྐྱེ་བར་སྨོན་པའི་གདུང་ཚིག་རྣམ་
མཁྱེན་ལམ་བཟང་ཞེས་བྱ་བ་བཞུགས།
།
༄༅། །ཚད་མེད་སྨོན་ལམ་རྒྱ་མཚོའི་མཆོག་གྲུབ་ཅིང་། །
དཔག་མེད་དམ་བཅས་འཛིན་པའི་བདེ་བར་གཤེགས། །གྲངས་
མེད་འགྲོ་བ་ཡོངས་ཀྱི་སྐྱབས་གྱུར་པའི། །མགོན་པོ་འོད་དཔག་མེད་
ལ་ཕྱག་མཚལ་ལོ། །བསྐལ་མང་གོང་ནས་བདག་ཅག་དོན་གྱི་ཕྱིར། །
336



ཐུགས་མཆོག་བསྐྱེད་པའི་དམ་བཅའ་བསྐུལ་བ་ན། །མགོན་མེད་
བདག་གི་ཉམ་ཐག་ང་རོའི་སྒྲ། །རིང་ནས་གསན་པའི་ལྷ་སྙན་དག་
གིས་དགོངས། །ཉེ་རང་མི་མངའ་ཐུགས་དགོངས་ཚད་མ་ལ། །
བསྒྲིབ་མེད་གཟིགས་པའི་སྤྱན་སྟོང་རྣམ་བཀྲ་བས། །ཉེས་སྡིག་ལས་
ཀྱི་མནར་བའི་མགོན་མེད་ལ། །སྙིང་རྗེའི་སྤྱན་ཆབ་འབྱིན་པར་་་་་
མཛད་དུ་གསོལ། །ཕྱོགས་བཅུའི་འདྲེན་པ་སྟོང་གི་པད་ཚལ་ལས། །
ཨུ་དུམ་ཝ་རའི་མེ་ཏོག་གཅིག་བཞད་པ། །སྙིང་རྗེའི་དབང་ཕྱུག་
རྒྱལ་བ་འོད་མཛད་ཞལ། །བསོད་ནམས་ཞིང་དུ་ལྷན་ནེར་གཤེགས་
སུ་གསོལ། །བདག་ལུས་ཞིང་གི་རྡུལ་དུ་རབ་སྤྲུལ་ནས། །སྒོ་གསུམ་
དད་པའི་སྒོ་ནས་ཕྱག་འཚལ་ལོ། །ལུས་དང་ལོངས་སྤྱོད་དུས་གསུམ་
དགེ་བའི་ཚོགས། །ཀུན་ཏུ་བཟང་པོའི་མཆོད་སྤྲིན་ཉིད་དུ་འབུལ། །
ཐོགས་མེད་དུས་ནས་བསགས་པའི་སྡིག་སྒྲིབ་རྣམས། །སྙིང་ནས་
འགྱོད་པས་བཤགས་སོ་སླན་ཆད་སྡོམ། །འཕགས་དང་སོ་སྐྱེས་་་་་་་
ཡོངས་ཀྱི་དགེ་བ་ལ། །སྙིང་ནས་བསམ་པ་ཐག་པས་ཡི་རངས་ངོ༌། །
ཕྱོགས་བཅུའི་ཞིང་དུ་རྒྱལ་བ་གང་བཞུགས་པས། །ཆོས་ཀྱི་འཁོར་ལོ་
རྟག་ཏུ་བསྐོར་དུ་གསོལ། །སྲིད་མཚོར་དུབ་པའི་ཕ་མར་ར་་་་་་་་
དགོངས་ནས། །མྱ་ངན་མི་འདའ་རིང་དུ་བཞུགས་སུ་གསོལ། །
འདིས་མཚོན་དུས་གསུམ་བསགས་པའི་རྣམ་དཀར་ཚོགས། །འགྲོ་
337



རྣམས་སངས་རྒྱས་ཐོབ་ཕྱིར་རབ་ཏུ་བསྔོ། །ཐུགས་བསྐྱེད་རྒྱ་མཚོའི་
གཏིང་མཐའ་མི་མངོན་ཞིང་། །འདུས་པའི་འཕགས་ཆེན་རྩེ་ལས་
རབ་བརྒལ་བ། །བདེ་གཤེགས་སྣང་མཐའ་ཡས་པའི་རྒྱལ་བ་དེའི། །
ཡོངས་སུ་བཟུང་བའི་ཞིང་དེར་སྐྱེ་བར་ཤོག་།དགེ་སློང་རྒྱལ་སྲས་
ཆོས་ཀྱི་འབྱུང་གནས་ཀྱི། །འཇིག་རྟེན་དབང་ཕྱུག་རྒྱལ་བར་ཐུགས་
བསྐྱེད་པའི། །དམ་བཅའ་ཆེན་པོ་ལྔ་བཅུ་བསྐྲུན་པའི་ཞིང་། །བདེ་
ཆེན་ཞིང་དུ་སྐྱེ་བ་ལེན་པར་ཤོག །འཁོར་ལོས་བསྒྱུར་བ་རྩིབས་ཀྱི་
མུ་ཁྱུད་ཀྱིས། །བདེ་གཤེགས་རིན་ཆེན་སྙིང་པོར་ཐུགས་བསྐྱེད་པའི།།
སྨོན་ལམ་རྒྱ་མཚོ་ཡོངས་སུ་འགྲུབ་པ་ཡི། །བདེ་ཆེན་ཞིང་དེར་་་་་་
བདག་ཅག་སྐྱེ་བར་ཤོག །རྣམ་འདྲེན་བྱེ་བ་ཁྲག་ཁྲིག་བརྒྱ་སྟོང་ཕྲག །
བཅུ་ཕྲག་བརྒྱད་ལས་ལྷག་པའི་ཞིང་ཀུན་གྱི། །ལེགས་པའི་ཡོན་ཏན་
གཅིག་ཏུ་བསྡོམ་པ་ཅན། །བདེ་བ་ཅན་གྱི་ཞིང་དུ་སྐྱེ་བར་ཤོག །སྐྱེ་
གནས་བཞི་ཡི་མཆོག་གྱུར་པདྨའི་སྦུབས། །བརྫུས་ཏེ་སྐྱེ་བ་མཚན་
དཔེས་བརྒྱན་པའི་ལུས། །མངོན་ཤེས་ལྔ་དང་སྤྱན་ལྔ་དང་ལྡན་
པའི། །བདེ་བ་ཅན་གྱི་ཞིང་དུ་སྐྱེ་བར་ཤོག །ལག་མཐིལ་ལྟར་
མཉམ་ཐ་གྲུ་རྒྱ་ཆེ་ཞིང༌། །རིན་ཆེན་བདུན་ལས་གྲུབ་པའི་ལྗོན་ཤིང་
དག །ནོར་བུའི་དྲྭ་བ་སྟོང་གིས་རྣམ་མཛེས་པ། །བདེ་བ་ཅན་གྱི་
ཞིང་དུ་སྐྱེ་བར་ཤོག །དཔག་ཚད་མང་པོས་ཁེབ་པའི་པད་མོ་ལས། །
338



ཀུན་ནས་འོད་ཟེར་འཕྲོས་པའི་རྩེ་མོ་ལ། མཚན་དཔེས་བརྒྱན་པའི་
རྒྱལ་བའི་སྤྲིན་འཕྲོ་བ། །བདེ་བ་ཅན་གྱི་ཞིང་དུ་སྐྱེ་བར་ཤོག །ཡན་
ལག་བརྒྱད་དང་ལྡན་པའི་ཆུ་ཀླུང་དང༌། །མཚོ་དང་རྫིང་བུ་ལྡེང་
ཀའི་དབྱངས་སྙན་ལས། །ཟབ་རྒྱས་ཆོས་ཀྱི་སྒྲ་རྣམས་རང་འགྲོལ་
བ། །བདེ་བ་ཅན་གྱི་ཞིང་དུ་སྐྱེ་བར་ཤོག །བལྟ་ན་སྡུག་པའི་ལྗོན་པ་
བསྐྱོད་པ་ལས། །མི་འགྲེང་བདུན་གྱི་ཚད་ལས་མེ་ཏོག་ཆར། །དུས་
བདུན་ལ་བབ་བསུང་ཞིམ་རབ་འཐུལ་བ། །བདེ་བ་ཅན་གྱི་ཞིང་དུ་
སྐྱེ་བར་ཤོག །འབྲས་བུའི་ལྗིད་ཀྱིས་ནོན་པའི་བཟའ་ཤིང་དང༌། །
རྐང་འཐུང་ཀུན་གྱི་མགོ་ལྕོག་རབ་ལྡེམ་ཞིང་། །དཔག་བསམ་ཤིང་
གི་སྐྱིད་ཚལ་རྣམ་བཀྲ་བ། །བདེ་བ་ཅན་གྱི་ཞིང་དུ་སྐྱེ་བར་ཤོག །
མནན་ན་ནེམ་ཞིང་བཏེགས་ན་མཐོ་བ་ཡི། །རེག་བྱ་འཇམ་པའི་ས་
གཞིར་གཞལ་མེད་ཁང༌། །བ་གམ་བརྒྱ་སྟོང་བརྩེགས་པའི་ངོ་མཚར་
ཅན༑ །བདེ་བ་ཅན་གྱི་ཞིང་དུ་སྐྱེ་བར་ཤོག །ཁྲི་དང་མལ་སྟན་སྔས་
སོགས་ཉེར་སྤྱད་སྟོང་། །བསམ་པ་ཙམ་གྱི་མདུན་དེར་རང་འཁྲུངས་
ཤིང་། །སྤྲུལ་པའི་ལྷ་དང་ལྷ་མོ་རྣམ་རོལ་བའི། །བདེ་བ་ཅན་གྱི་
ཞིང་དུ་སྐྱེ་བར་ཤོག །མི་ཁོམས་བརྒྱད་དང་ངན་སོང་སྡུག་བསྔལ་གྱི། །
སྒྲ་མི་གྲགས་པ་བདེ་བ་ཁོ་ནའི་ས། །དགའ་ཞིང་སྐྱིད་པའི་ངོ་མཚར་
ཆོས་འཛིན་པ། །བདེ་བ་ཅན་གྱི་ཞིང་དུ་སྐྱེ་བར་ཤོག །ཕྱོགས་བཅུ་
339



རབ་
དག་ནས་རིགས་ལྔའི་རྒྱལ་བའི་དྲུང་། །སྡེ་སྣོད་ཆོས་ཀྱི་བཀའ་་་་་་་
མཆིད་གསན་ནས་སླར། །རང་གི་སྟོན་པའི་སྤྱན་སྔར་རབ་འདོང་
བ༑ །བདེ་བ་ཅན་གྱི་ཞིང་དུ་སྐྱེ་བར་ཤོག །བསླབ་པ་གསུམ་དང་
གཟུངས་དང་ཏིང་འཛིན་དང་། །བསམ་གཏན་སྨོན་ལམ་རྒྱ་མཚོར་
ལ་དབང་བའི། །བྱང་ཆུབ་སེམས་དཔའི་དགེ་འདུན་གྱིས་གང་བ། །
བདེ་བ་ཅན་གྱི་ཞིང་དེར་སྐྱེ་བར་ཤོག །འདྲེན་པ་གཞན་དང་ཐུན་
མོང་མ་གྱུར་པའི། །ཐུགས་རྗེ་ཁྱད་པར་ལྷག་པའི་ཆོས་བརྒྱད་དང་། །
ངོ་མཚར་བཅུ་བདུན་རྫོགས་པའི་ཡོན་ཏན་ཞིང་། །བདེ་བ་ཅན་གྱི་
ཞིང་དུ་སྐྱེ་བར་ཤོག །མཚན་ཙམ་ཐོས་པས་བྱང་ཆུབ་སྙིང་པོའི་་་་་
བར༑ །བུད་མེད་མི་སྐྱེ་རིགས་བཟང་དབང་པོ་ཚང་། །ཚངས་སྤྱོད་
དག་ཅིང་ལྷ་མའི་བཀུར་བ་ཡི། །བདེ་བ་ཅན་གྱི་ཞིང་དུ་སྐྱེ་བར་ཤོག།
དགེ་རྩ་རྒྱ་ཆེན་བསགས་པའི་ལུས་ཐོབ་ཤིང་། །ཏིང་ངེ་འཛིན་དང་
གཟུངས་ཀྱི་སྒོ་ཐོབ་པའི། །བྱང་ཆུབ་སྤྱོད་པའི་ཐབས་མཁས་ལ་
དབང་བ། །བདེ་བ་ཅན་གྱི་ཞིང་དུ་སྐྱེ་བར་ཤོག །གང་གིས་བསོད་
ནམས་མེད་པའི་སྐྱེ་བོ་ལ། །སྦྱིན་པའི་ནོར་མང་རྩོལ་བའི་ཞལ་་་་་་་
བཞེས་ཅན། །ཕྱི་མའི་ལམ་རྒྱགས་མེད་པའི་ལས་ངན་རྣམས། །བདེ་
བ་ཅན་གྱི་ཞིང་དུ་སྐྱེ་བར་ཤོག །ཞལ་མཐོང་ཙམ་གྱིས་རབ་དགའི་
ས་ཐོབ་ཅིང་། །ལུང་བསྟན་མཆོག་གིས་ས་བརྒྱད་ཐོབ་པ་དང་། །
340



བསྐལ་བ་མཉམ་པའི་ཞིང་ཁམས་ཁྱད་པར་ཅན། །བདེ་བ་ཅན་གྱི་
ཞིང་དུ་སྐྱེ་བར་ཤོག །ཀྱེ་མ་ཐུབ་པའི་དབང་པོ་འོད་དཔག་མེད། །
སྲིད་པའི་འཁོར་ལོར་ལས་ཀྱིས་ཁྲིད་པ་ཡི། །སྡུག་བསྔལ་གསུམ་གྱི་
མནར་བའི་མ་རྒན་རྣམས། །སྐྱབས་གནས་རེ་ལྟོས་ཁྱེད་ལས་གཞན་
མ་མཆིས། །ཁམས་གསུམ་སྐྱེ་བའི་མྱུ་གུའི་རྒྱུན་སྐམ་ཞིང༌། །རགས་
པར་འཛིན་པའི་བག་ཆགས་གནས་སྟོང་བའི། །འཕགས་པའི་་་་་་་
ཚོགས་ལ་སྐྱབས་མཛད་ཅི་ལྟར་དགོས། །མགོན་མེད་སྐྱེ་བོ་བདག་
གིར་བཟུང་བར་མཛོད། །ཕན་དང་གནོད་པ་ངོ་མི་ཤེས་པ་ཡི། །ཕ་
མ་སེམས་ཅན་ལས་ཀྱི་རབ་ནོངས་པས། །ཤ་དང་ཁྲག་གིས་བུ་ལོན་
འཇལ་བ་ལ། །མྱུར་བའི་ཕྱག་སྟོང་རྣམ་པར་བསྐྱང་དུ་གསོལ། །མ་
རྒན་རྣམས་ཀྱི་རང་དོན་དོར་བ་ཡི། །བདག་ནི་དྲིན་གྱིས་བསྐྱང་་་་་
བའི་ཉེས་པ་ཡིས། །ཕྱི་མའི་ཡུལ་དུ་སྡུག་བསྔལ་མྱོང་བ་ལ། །ཐུགས་
རྗེ་ཆེན་པོའི་སྤྱན་ཆབ་འབྱིན་དུ་གསོལ། །བདག་གིས་བྱང་ཆུབ་
མཆོག་ཏུ་སེམས་བསྐྱེད་ཅིང་། །ཚོགས་གཉིས་བསགས་པའི་དགེ་རྩ་
གང་མཆིས་དང་། །དམ་བཅའི་བདག་པོའི་ཐུགས་བསྐྱེད་རྨད་བྱུང་
རྣམས༑ །སྐྱབས་མེད་ཚེ་འདས་ར་མདར་གྱུར་བར་ཤོག །མཚམས་
མེད་ལས་དང་ཆོས་སྤང་མ་གཏོགས་བའི། །སོ་སྐྱེས་ཞིང་དེར་སྐྱེ་བ་
ཐུབ་པའི་ལུང་། །རྒྱུ་བཞིའི་ནོར་གྱིས་འགུཊ་པའི་བདེ་ཆེན་ཞིང་། །
341



མངོན་སུམ་མིག་གི་བདུད་རྩིར་འགྱུར་བར་ཤོག །ཞིང་མཆོག་་་་་་
གཅིག་ཏུ་འདུན་པ་གཏད་པ་ན། །འཇིག་རྟེན་གཞན་དུ་སྐྱེ་བ་མི་
ལེན་ཞིང་། །སྐྱབས་ཀྱི་མཐར་ཐུགས་སྟོན་པ་ཁྱོད་བསྟེན་ན། །བདེ་
ཆེན་ཞིང་དུ་ཁྲིད་ཅིག་འོད་དཔག་མེད། །ཚེ་གང་གཏད་པའི་མགོན་
པོ་འོད་བརྒྱ་བའི། །བཀོད་པའི་ཞིང་བཟང་སྐྱིད་པར་བདག་འགྲོ་
ན༑ །ལམ་ཁར་ཤ་མཁོན་ཅན་གྱི་དགྲ་འཇིགས་རེ། །བྱུང་ན་མཁོན་
པ་སྣུམ་ཅིག་འོད་དཔག་མེད། །བདེ་ལྡན་ཆོས་ཀྱི་དགའ་ཚལ་ཉམས་
དགའ་རུ། །ཕྱི་མའི་ཕ་ཡུལ་དམིགས་ཏེ་འགྲོ་འདོད་ཀྱང༌། །མཉམ་
པོར་འོང་བའི་བདུད་ཀྱིས་ལམ་བཀགས་ན། །བསུ་བའི་དཔུང་་་་་་
ཚོགས་བྱོན་ཅིག་འོད་དཔག་མེད། །གང་ཞིག་གུས་པའི་སྐྱེ་བོ་འཆི་
ཁ་མར། །དགེ་སློང་ཚོགས་དང་ལྷན་ཅིག་བདག་འདོང་ནས། །སྐྱིད་
པའི་ཞིང་དེར་ཁྲིད་པའི་ཐ་ཚིག་དེ། །དུས་ལས་ཡོལ་བར་མ་མཛད་
འོད་དཔག་མེད། །འཆི་ཁ་གནད་གཅོད་སྡུག་བསྔལ་མི་མྱོང་ཞིང་། །
ཆགས་སྡང་དྲག་པོའི་ཕུང་ལ་མི་སྦྱོར་བར།	།འདའ་ཀའི་འདུ་ཤེས་
བཅུ་གཅིག་རྗེས་དྲན་ནས། །འདུན་པའི་ཏིང་འཛིན་སྦྱོར་ཅིག་འོད་
དཔག་མེད། །བྱེད་བསྔངས་འཇིཊ་པའི་གཞན་སུན་མི་འབྱིན་ཞིང༌།།
ཨ་འཐས་འཁྲུལ་བས་བླ་འཆོལ་མི་སྨྲ་བར། །གོམས་པའི་བག་ཆགས་
དཀར་པོ་སད་པའི་མཐུས། །འཆི་བྲོད་གདེང་དང་སྤྲོད་ཅིག་འོད་
342



དཔག་མེད། །འཆི་བདག་གྲིབ་སོས་དབང་ལྔ་ཀུན་བསྒྲིབས་ཤིང་། །
གདོས་བཅས་ལུས་ཀྱི་ཁམས་རྣམས་སྡུད་པའི་ཚེ། །མཚན་དཔེའི་
གསེར་ཞལ་བཞད་པའི་འཛུམ་དཀར་དེ། །མངོན་སུམ་སྣང་བར་
མཛོད་ཅིག་འོད་དཔག་མེད། །སྣང་མཆེད་ཐོབ་པའི་འཁྲུལ་སྣང་
རླབས་ཆེན་གྱིས། །ཀུན་རྟོག་བརྒྱད་བཅུ་འགགས་པའི་སྨམ་རུམ་དུ།།
འོད་མཚན་སྟོང་འབར་རྒྱལ་སྲས་བརྒྱད་ཀྱི་ཚོགས། །འཕོ་འདེབས་
བླ་མར་བྱོན་ཅིག་འོད་དཔག་མེད། །སྐྱེ་བ་གཞན་གྱི་མངལ་སྒོ་ཀུན་
བཀགས་ཤིང༌། །བདེ་ལྡན་པདྨའི་ཟེའུ་འབྲུ་བཞད་པ་ལ། །ཐོགས་
མེད་རིག་པ་ཧིཀ་གིས་སྒྲས་བསྐུལ་ཚེ། །ལྷུམས་སུ་ཞུགས་པར་མཛོད་
ཅིག་འོད་དཔག་མེད། །བརྫུས་སྐྱེས་པདྨའི་མངལ་རྒྱལ་མི་འགྱང་
བར། །མྱུར་དུ་འོད་དཔག་མེད་པའི་ཞལ་མཐོང་ཤིང༌། །ས་བཅུ་
ལམ་ལྔའི་བགྲོད་པ་རབ་མྱུར་བར། །བསྟན་འགྲོའི་མགོན་པོར་་་་་་
མཛོད་ཅིག་འོད་དཔག་མེད། །དེ་ཚེ་བསོད་ནམས་བརྒྱ་ལས་གྲུབ་
པའི་ཕྱག །གླང་པོའི་སྣ་ལྟར་མགོ་ལ་རབ་བརྐྱངས་ནས། །འགྲོ་མང་
རྒྱ་མཚོའི་གཉེན་དུ་འགྱུར་རོ་ཞེས། །བྱང་ཆུབ་ལུང་བསྟན་མཛོད་
ཅིག་འོད་དཔག་མེད། །ཚེ་འདིར་གོམས་པ་མེད་པ་དབང་བཙན་
པས། །འཁྲུལ་སྣང་བདེན་པར་བཟུང་བ་གཤེད་མའི་གཟུགས། །སྒྲ་
འོད་ཟེར་གསུམ་ཞིང་སྐུ་འབའ་ཞིག་ཏུ། །སྣང་བའི་མཐུན་གྱུར་
343



མཛོད་ཅིག་འོད་དཔག་མེད། །ཆོས་ཉིད་བར་དོ་རང་སྣང་ཉིད་དུ་
ཤེས། །སྲིད་པ་བར་དོར་རྗེས་དྲན་སྒོ་ཕྱེས་ནས། །ལྷ་དང་བླ་མ་ལྟ་
བ་དྲན་པ་ཡི། །བློ་གྲོས་ཡིད་ལ་སྤོར་ཅིག་འོད་དཔག་མེད། །དངོས་
ཉམས་ཀུན་ཏུ་ཡེ་ཤེས་སྒྱུ་མའི་སྐུས། །དབུགས་དབྱུང་ལུང་བསྟན་
ཞལ་གཟིགས་འབྱུང་བ་དང༌། །ཁྱད་པར་མཆི་ཁ་དང་ནི་བར་དོ་རུ།།
ལྷག་པར་ཁྱེད་ལ་རེ་འོ་འོད་དཔག་མེད། །བདེ་བའི་གནས་སུ་ངལ་
གསོའི་བློ་སྐྱེ་ན། །བྱང་ཆུབ་སེམས་དཔའ་བདུད་ལས་ཉིད་གྱུར་་་་་
བས། །རང་ཉིད་ཞི་བདེའི་བསམ་པ་མི་སྐྱེས་བར། །བགྲོད་དཀའ་
ཡུལ་ལ་ཀུན་ནས་འཇུག་གྱུར་ཅིག །ཐོགས་མེད་ལས་དང་ཐུག་མེད་
གོམ་པ་ཡང་། །ས་མཐུན་རྟོག་པས་ཡ་མ་བརླར་གྱུར་ཞིང་། །རྫོགས་
སྨིན་སྦྱང་བའི་ཆོས་ཁམས་རྒྱ་མཚོ་ཡང་། །ལས་ཀྱི་ས་བས་སྐད་ཅིག་
གིས་འགྲུབ་ཤོག །སེམས་བསྐྱེད་གཅིག་གིས་མཁའ་ཆེན་དོག་པོར་
བགྱིད། །དམ་བཅའ་གཅིག་གིས་སྲིད་པ་ཐལ་བར་འབྱིན། །བློ་
སྟོབས་གཅིག་གིས་འཇིག་རྟེན་དཀར་པོར་བསྒྱུར། །ལམ་ས་གཞན་
ལས་ཁྱད་དུ་ཐོན་བར་ཤོག །སྡིག་ཅན་བྱེ་བ་ཐབས་མཁས་གཅིག་
གིས་འདུལ། །བསྐལ་བཟང་སྒོ་བརྒྱ་བློ་གྲོས་གཅིག་གིས་ཕྱེ། །གར་
སྐྱེས་ཡུལ་དེར་རྒྱལ་བསྟན་སྤེལ་ནུས་པའི། །བསོད་ནམས་ཕུང་པོ་
བདག་ལ་ཡོད་གྱུར་ཅིག །སྐྱེ་བ་རེ་རེའི་ཕ་རོལ་བརྒལ་བ་ན། །བྱང་
344



ཆུབ་སེམས་དཔའི་དམ་བཅའ་རེ་རེ་འཕེལ། །བསྒྲོད་དཀའི་ཡུལ་
དུས་རེ་རེས་གཙེས་པ་ན། །བློ་གྲོས་ཟབ་མོ་རེ་རེ་འཕེལ་བར་ཤོག །
མནར་མེད་སྡུག་བསྔལ་ཐོས་དང་དྲན་པ་ཡིས། །སྙིང་རྗེའི་གོ་ཆ་
འབུམ་དུ་རྒྱས་པ་དང་། །གདུལ་དཀའི་ཞིང་ངན་མཐོང་དང་ཐོས་
པ་ཡི། །སྨོན་ལམ་ཁྲག་ཁྲིག་སླར་ཡང་འབྱོང་གྱུར་ཅིག །སྐྱེ་བའི་མེ་
ཏོག་གཅིག་ལ་མྱུ་གུ་བརྒྱ། །མེ་ཏོག་འདབ་ལྡན་རེ་ལ་ཟེའུ་འབྲུ་་་་་
སྟོང་། །ཟེའུ་འབྲུའི་གོང་བུ་རེ་ལ་འབྲས་བུ་འབུམ། །ཅིག་ཆར་
བཞད་པའི་ཕྲིན་ལས་རྒྱས་གྱུར་ཅིག །བདག་གི་ཡབ་གཅིག་འོད་
དཔག་མེད་པ་དང༌། །རྒྱལ་བའི་སྲས་པོ་རིགས་གསུམ་སེམས་དཔའ་
སོགས། །བསྐལ་བཟང་འདྲེན་པ་སྟོང་གི་ཐུགས་བསྐྱེད་དང་། །
གདུལ་བྱ་སྨོན་ལམ་བདག་གཅིག་གིས་འགྲུབ་ཤོག །ཀུན་འབྱུང་་་་་
ལས་ཉོན་འགོག་པའི་ཤེས་རབ་དང་། །སྡུག་བསྔལ་རྒྱུ་འབྲས་སེལ་
བ་སྙིང་རྗེའི་མཐུ། །འཕགས་པ་གཞན་གྱི་རབ་ཏུ་འགྲུབ་དཀའ་་་་
བས། །སྲིད་པའི་འགྲོ་མང་བདེ་ལ་འགོད་གྱུར་ཅིག །སྐྱེ་མང་སྤྲོས་
བརྒྱའི་རི་མོ་ཟད་མེད་ལ། །རྒྱལ་བ་འོད་དཔག་མེད་དང་མི་འབྲལ་
བར༑ །རྟག་ཏུ་ཡོངས་འཛིན་དམ་པར་ཁྱེད་བཞུགས་ནས། །བྱང་
ཚུབ་སྤྱོད་པའི་མཛད་པ་མཐར་ཕྱིན་ཤོག །འཇམ་པའི་དབྱངས་ཀྱི་
ཐུགས་བསྐྱེད་རྨད་བྱུང་དང༌། །སྤྱན་རས་གཟིགས་ཀྱི་སྙིང་རྗེ་ཆེན་
345



པོའི་གྲུས། །གཏིང་མཐའ་མི་མངོན་འཁོར་བའི་མཚོ་བརྒལ་བ། །
བདག་ཀྱང་དེ་འདྲའི་ཕྲིན་ལས་ཡོངས་འགྲུབ་ཤོག །ཤཱཀྱའི་དབང་
པོ་འདྲེན་པ་འོད་དཔག་མེད། །མི་ཕམ་འཇམ་དབྱངས་གསང་
བདག་སྤྱན་རས་གཟིགས། །བདེ་གཤེགས་འཁོར་བཅས་རྟེན་འབྲེལ་
མི་བསླུ་བས། །བདེན་པའི་སྨོན་ལམ་འདི་དག་མྱུར་འགྲུབ་ཤོག །དེ་
ལྟར་བདེ་ཆེན་ཞིང་དུ་སྐྱེ་བ་འཛིན་པའི་སྨོན་ལམ་འདི་ཀ་རང་གཞན་གྱི་དད་པ་སྤེལ་ཕྱིར་
དུ་ལམ་མཆོག་འདི་ལ་མོས་ཤིང་རིང་མོའི་དུས་ནས་བརྩོན་པ་ལྷུར་བླང་གིས་འབད་པ་དོན་
ཡོད་ཀྱི་ཕྱིར་དུ་བླུན་པོ་དད་པའི་རྗེས་འབྲང་ཀུ་སུ་ལི་བའི་བན་གཟུགས་བྱང་ཆུབ་རྡོ་རྗེ་སུ་་
འབོད་པས། སྔ་འགྱུར་ཆོས་སྡེ་གྲྭ་ལག་དགོན་གྱི་གྲལ་མཐར་སྦྱར་བས་སེམས་ཅན་ཐམས་
ཅད་ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པའི་རྒྱུར་གྱུར་ཅིག །མངྒ་ལཾ། །
བདེ་སྨོན་བསླུ་མེད་མ་བཞུགས།
༄༅། །བསླུ་མེད་དཀོན་མཆོག་གསུམ་གྱི་བྱིན་རླབས་ཀྱིས། །
བདག་གི་ཕ་མ་འཁོར་བ་ངན་སོང་གི། །སྡུག་བསྔལ་ལས་སྒྲོལ་བདེ་
བ་ཅན་སྐྱེས་ནས། །འོད་དཔག་མེད་མགོན་མཉེས་པར་བྱེད་གྱུར་
ཅིག །བདག་གི་ཐོག་མེད་དུས་ནས་ད་ལྟའི་བར། །རྣམ་དཀར་ལས་
ཀྱི་འབྲས་བུ་ཅི་བགྱིས་པ། །དེ་དག་མཐུ་ལས་ཕ་མ་སེམས་ཅན་
རྣམས། །དྲིན་ལན་མཐའ་དག་འཁོར་བ་ཉིད་གྱུར་ཅིག །ཤཱཀྱའི་
དབང་པོ་འདྲེན་པ་འོད་དཔག་མེད། །མི་ཕམ་འཇམ་དབྱངས་
346



གསང་བདག་སྤྱན་རས་གཟིགས། །བདེ་གཤེགས་འཁོར་བཅས་རྟེན་
འབྲེལ་མི་བསླུ་བའི། །པདེན་བས་སྨོན་ལམ་འདི་དག་མྱུར་འགྲུབ་
ཤོག། བྱ
ང་
དུ་བསྔགས་མཛོད་ཟབ་རྒྱ་ལས་གསུང་རྡོ་རྗེ་སྣང་བ་
བཀའ་མཐའ་ཡས་ཀྱི་སྒྲུབ་ཐབས་བཞུགས།
OO
༄༅། །ཧཱི་བདེ་ཆེན་ཞིང་བཞུགས་རྒྱལ་བ་འོད་དཔག་མེད༔
སྲས་དང་བཅས་ལ་གུས་པས་སྐྱབས་སུ་མཆི༔ མར་གྱུར་འགྲོ་ཀུན་
བདེ་ཆེན་ཞིང་བསྒྲོད་ཕྱིརཿ ལྷག་པའི་བསམ་པ་ཡོངས་སུ་བཟུང་
བར་བྱ༔ ལན་གསུམ་བྱ། ཧཱི གནས་སྣང་རང་བཞིན་མ་གྲུབ་སྟོང་ཉིད་
ལསཿ ཕུན་ཚོགས་བསམ་མི་ཁྱབ་པའི་ཞིང་གི་རྒྱན༔ མིག་འཕྲུལ་
ལྟ་བུར་རྒྱས་པའི་དབུས་ཉིད་དུ༔ འདབ་སྟོང་གེ་སར་ཟླ་བའི་
དཀྱིལ་འཁོར་ལ༔ གནས་པའི་རང་སེམས་ཧཱི༔ དམར་ཡོངས་གྱུར་
ལས༔ གསུང་གི་རྡོ་རྗེ་སྣང་བ་མཐའ་ཡས་ནི༔ དམར་གསལ་
མཉམ་བཞག་སྐྱིལ་ཀྲུང་མཚན་དཔེས་བརྒྱན༔ སངས་རྒྱས་སྤྲུལ་་་་་
སྐུའི་ཆ་ལུགས་ཡོངས་སུ་རྫོགས༔ བདེ་ཆེན་ཞིང་ནས་རྒྱལ་བ་སྤྱན་
དྲངས་བསྟིམ༔ ཕྱི་ནང་གསང་མཆོད་བཀྲ་ཤིས་རྫས་རྟགས་བརྒྱད༔
རིན་ཆེན་བདུན་སོགས་མཆོད་པའི་ཚོགས་ཀྱིས་མཆོད༔ སྐུ་གསུང་
347



oད༠
ཐུགས་ཀྱི་ཡོན་ཏན་དཔག་མེད་ལ༔ དད་པའི་སེམས་ཀྱི་རབ་ཏུ་་་་
བསྟོད་པར་བགྱི༔ བརྒལ་དཀའ་འཁོར་བའི་མཚོ་ལས་བསྒྲུངས་པ་
ཡས་ཀྱི༔ སེམས་ཅན་ཉམས་ཐག་འདྲེན་ཕྱིར་ཐུགས་བསྐྱེད་དང་
མཛད་པ་རླབས་ཆེན་ཞིང་རྣམས་བསམ་མི་ཁྱབ༔ རྒྱལ་བ་ཁྱེད་འདྲ་
གཞན་དུ་ཡོང་མ་མཆིས༔ གཏན་དུ་མགོན་ཁྱོད་སྙིང་གི་འཁོར་ལོ་
རུ༔ བསམ་བཞིན་དད་པས་རྩེ་གཅིག་བསྒྲུབ་ལེགས་ན༔ བདག་
དང་བདག་གིས་འབྲེལ་བའི་སེམས་ཅན་བཅས༔ འགྲོ་བའི་ཁམས་
འདིར་བརྟེན་པའི་ལུས་ཅན་ཀུན༔ ལྷག་མེད་བདེ་ཆེན་ཞིང་དུ་་་་་་
དབུགས་དབྱུང་ཞིང༔ མཐའ་མེད་འཁོར་བའི་རྒྱ་མཚོ་དོང་སྤྲུགས་
ནས༔ བདེ་གཤེགས་ཁྱེད་ཀྱི་ཡོན་ཏན་ཅི་འདྲ་བ༔ དེ་འདྲ་ཁོ་ནར་
བདག་ཀྱང་འགྱུར་བར་ཤོག༔ ཨོཾ་པདྨ་དྷེ་ཝ་ཧྲཱིཿ ཞེས་བཟླའོ། །ས་མ་ཡ་
རྒྱ་རྒྱ་རྒྱ༔ དགེ་རྒན་ཨོ་རྒྱན་མིང་གི་ངོར་རྡོ་རྗེ་བདེ་ཆེན་གླིང་པས་ཕབ་པ་དགེ་ལེགས་སུ་
གྱུར་ཅིག༔ སརྦ་མང་ལཾ།། །།
| ས :
བ་ ཆེ ན་པའི། ། དཀར་ནག་དང་ས་
o)
oད༠
་་་་་་་ འདོད་ཆུང་ནས་དད་པ་ད
ག་དང་གསུང་
པར་བ་འབབ་པ་དེ་ད་བར་གཏོང་བ་དང་
དེ་བས་
348



པར་བ་དང་ལེན་དང་
པ་དག་ལ་ རག་
དང་།
འ
དབ་མ་ལ་བྱེད་
ལ། ད་ལན
་ བས་འོ་
མཚན་ལ་དབང་
ད་བ་ འབབས་ འབད་བའི་བམ་
མ་བཞེས་པའི་ལུང་ད ག ་ལ་བདེ་ན་ངག་
བ། བག་དང་དཔལ་འཁོར་ཚོད་བགམ་
དང་བདེ་བ་ད བ ང་པོ་དགའ་
དང་པ་
ང
་བྱེདས་
ད་ལ
་ དེ་བ་ལ་འབྲེལ་བ་
དམ་



DUUU
VUUUUUUUUUUUUUUUUU
ARARDANARANAS



|||
ISBN 978-7-5409-3472-9
978753dmg3F2到>
定价:(上下册)38.00元
